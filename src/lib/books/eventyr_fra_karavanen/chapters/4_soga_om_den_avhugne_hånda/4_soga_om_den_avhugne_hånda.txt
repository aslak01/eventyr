SOGA UM DEN AVHOGNE HANDI

Eg er fødd i Konstantinopel. Far dreiv handel
med luktevatn og silkety. Eg vart vel
upplærd, for far var sjølv mykje for bokleg
lærdom. Det var fyrst tanken, at eg skulde
gaa til handelen og taka kraambui etter han.
Men eg hadde so godt næme, at eg fekk lov til
aa studéra; eg skulde verta lækjar.
Det kom fleire franske kjøpmenner i huset
hjaa oss, og ein av dei fekk telja far til aa lata
meg fara til Paris; der hadde dei so mange
glupe lækjarar. Han vilde sjølv taka meg med
naar han for heim att.
Eg vart meir enn glad, daa eg fekk høyra,
at eg skulde faa lov, og kunde mest ikkje ha
tol til kjøpmannen var reide til heimferdi. Kvel
den fyrr eg skulde av stad, tok far meg inn i
soveromet sitt. Paa bordet laag gilde klæde og
vaapen og ein dunge gullpengar.
Far tok meg um halsen og sa: «Sjaa her,
guten min, her hev eg gjort i stand ferdasen
dingen din. Det eg eig, er ikkje stort. Tridje
parten fær du med deg no, andre tridjeparten
lyt eg sjølv ha til aa livnæra meg med, og den
tridje skal liggja til du kjem att.»
So tala gamle far og fekk taaror i augo.
Det var plent som han kjende paa seg, at me
aldri skulde finnast meir.
Ferdi gjekk godt, og det stod ikkje lenge
paa, so var me i Paris. Kjøpmannen hjelpte
meg til eit godt husvære og bad meg halda
godt hus med pengane mine.
I tri aar budde eg der i byen, og lærde alt
det som ein god lækjar lyt vita. Men eg lika
meg ikkje sers godt der og hadde faae vener.
I all denne tid hadde eg ikkje frett ifraa
far. Til slutt var eg ikkje god til aa halda
meg for lengt og strauk heim att med fyrste
høve. Eg kom meg godt og vel attende til
Konstantinopel. Men huset vaart fann eg
stengt og læst, og grannane kunde fortelja, at
far var død for tvo maanader sidan. Lyke
len fekk eg hjaa ein prest eg kjende. Inne
stod alt som fyrr eg reiste. Berre gullpengane
som han hadde rødt um eg skulde faa naar eg
kom heim att, var ikkje til aa finna nokon stad.
Eg spurde presten, og han svara: «Far din
døydde helga. Han hev gjeve alt gullet til
kyrkja.»
Eg leid vondt med aa tru dette. Far hadde
aldri vore den som gjekk ifraa ordet sitt. Men
kva raad var der. Eg hadde inkje vitne paa
presten og laut berre vera glad han ikkje hadde
teke fraa meg baade hus og kraambu attpaa.
Dette var den fyrste støyten eg fekk. Fraa
no av kom dei slag i slag. Som lækjar leid eg
vondt med aa verta kjend, for eg skjemdest for
aa leiga folk til aa skrika ut um meg paa torget,
so som dei andre lækjarane gjorde. Hadde far
levt, vilde det vore onnorleis; han hadde so
mange vener, han. Men ingen tenkte no paa
den arme Zalevkos.
Heller ikkje gjekk det med handelen. Dei
gamle kjøparane hadde gjenge ifraa, daa far
døydde, og det tok tid aa faa att andre.
Eg var stundimillom reint overgjeven naar
eg tenkte paa framtidi. Men med ein gong
kom eg i hug Frankrike og Paris. Eg min
test, at eg stundimillom hadde set folk der
fraa mitt eige land. Dei baud fram varor paa
torget og alle kjøpte av dei, av di dei var fra
mandfolk. Paa den maaten kunde dei tena
mange gonger so mykje som andre. Her laut
eg freista.
Eg selde farshuset og bad ein paalitande
ven gøyma helvti av salssumen. For den andre
helvti kjøpte eg varor som den gong var sjeld
synte i Frankrike, som til dømes sjal, silkety,
god-angande smyrjor og olje, og tok med dette
i veg til Frankland.
Ikkje fyrr var eg ute or Bosporus, daa var
det som lukka fylgde meg att. Eg kom godt
vel fram og alle kjøpte av meg, so eg snart
laut faa i fleire varor ifraa Konstantinopel.
Eg vart rikare dag for dag, og hadde snart
lagt upp so mange pengar at eg vaaga meg ut
paa ei ny langferd. Denne gongen vilde eg
til Italia.
Her tok eg lækjarkunna til hjelp attaat.
Naar eg kom til ein by, sende eg folk fyreaat
som spreidde rundt setlar um at ein gresk
lækjar var ventande til byen. Og det var ikkje
smaasummar eg tok inn.
Langt um lenge var eg paa denne maaten
naadd til byen Florens. Her lika eg meg so godt,
at eg vilde gjeva meg til ei tid.
Eg leigde meg ei bud i St. Crose-kvartalet,
og eit par rom i eit hotell der attmed. Sidan
sende eg setlar rundt til folk um at eg budde
der og der, so og so lenge. Eg hadde mest
Ikkje opna bui, so kom folk strøymande til;
endaa eg heldt stive prisar, selde eg meir enn
alle dei andre kjøpmennene i byen.
Eg hadde alt vore ei vikes tid i Florens,
so fann eg ein kveld ei liti øskje i pengeskuffa.
Kvar øskja kom ifraa, var eg ikkje god til aa
skyna; eg hadde aldri set ho for augo fyrr.
Eg skunda meg og opna ho, og fann ein setel
nedi. Det var bod um, at eg plent laut koma
til ei kjend bru der i byen paa slaget tolv
same natti.
Eg stussa lenge paa, kven dette kunde vera
fraa, for eg kjende ikkje ei sjel i Florens. Men
til slutt kom eg til det, at dei vilde ha meg til
ein sjuk; dette hadde hendt fyrr, um ikkje nett
paa ei sovori tid. Eg kom til det, at eg vilde
gaa, men tok sabel med meg til trygd.
Noko fyre midnatt gjekk eg, og stod snart
paa brui. Der fanst det ikkje ei levande sjel.
Det var kaldt, og maanen skein, so eg kunde
skilleg sjaa alt ikring.
No høyrde eg, at klokka i kyrkjetaarnet slo
tolv, og i det same stod det ein høg svær kar
framfyre meg. Han var klædd i ei raud
kaape, og den eine snippen heldt han upp med
handi, so eg fekk ikkje sjaa han inn i andletet.
Eg vart ikkje lite skræmd, daa han stod
der so braatt framfyre meg, men eg herda
meg, og sa :
«Er det du, som hev havt bod etter meg,
so seg, kva du vil.»
Raudkaapa snudde seg og sa : «Fylg med !»
Dette tottest noko nifst. Gaa tvoeine med
denne ukjende! Eg stod, der eg stod, eg, og
svara berre :
«Nei, min gode mann, fyrst lyt du segja
kvarhelst me skal. Og so kunde du gjerne
syna meg ein grand av andletet ditt. Hev du
noko godt fyre, tarv du ikkje løyna det burt.»
Raudkaapa lest aldri ansa.
«Vil du ikkje vera med, Zalevkos, karm du
vera der du er,» svara han og gjekk fraa meg.
Daa vart eg harm for aalvor, og ropa:
«Meiner du, at ein mann som eg læt meg
halda for narr av kven som helst ! Eg vil ikkje
ha umaka meg hit for inkje i denne kulden,
so mykje du veit det!»
Eg sprang etter han og treiv han i kaapa.
Men kaapa vart hangande att i handi mi, og
framandmannen var alt av syne attum ei
husnov.
Smaatt um senn blidkast eg. Eg hadde
daa kaapa; karm henda kunde ho gjeva lykelen
til denne gaata. Eg tok ho paa meg og snudde
heim att. Daa eg kom nokre steg lenger burt,
strauk det ein frammed meg og kviskra paa
fransk :
«Akta deg, herre greive, i natt karm inkje
gjerast.»
Fyrr eg fekk sjaa meg til, var mannen
burte. Eg skyna godt, at desse ordi galdt
kaapa og ikkje meg, men elles var eg like vis.
Um morgonen undrast eg paa, koss eg
skulde fara aat. Eg hadde fyrst tenkt, at eg
vilde lysa ut, at eg hadde funne kaapa. Men
daa kunde eigaren lata einkvan henta ho, og
so vart eg ikkje klokare enn eg var.
Eg saag betre paa kaapa. Ho var av tjukt
purpurraudt fløyel og kanta med kostesamt
graaverk og utsauma med gull. Ho var so
staseleg, at eg straks kom paa noko eg vilde
gjera. Eg bar ho ned i bui mi og baud ho
fram til sals, men sette so høg pris paa, at eg
var viss paa, at ingen vilde kjøpa.
Tanken var, at eg vilde sjaa vel paa alle
som spurde paa kaapa. For endaa eg berre
hadde set mannen ein einaste augneblink,
meinte eg nok, at eg skulde kjenna han att.
Det kom mange og spurde paa denne gilde
kaapa, men ingen svipa i minste maate paa
den eg hadde vore ute for. Og ingen vilde
gjeva dei tvo hundrad gullpengane eg kravde,
heller.
Eg spurde alle som kom inn, um dei hadde
set slik kaape fyrr, men det svara dei alle nei
til, og meinte paa, at noko so dyrverdugt og
vent beid ikkje i heile Florens.
Det var kvelden, og eg skulde nett til aa
stengja bui. Daa kom ein ung mann, som
fleire gonger hadde vore og bode paa kaapa,
inn til meg, slengde ein pengepung paa disken
og ropa:
«Eg maa ha kaapa di, Zalevkos, um eg so
skal verta fant etterpaa. Her hev du dei tvo
hundrad gullpengane !»
Dermed gav han seg til aa telja upp pen
gane.
Her kom eg i beit. Kaapa hadde eg berre
hengt ut til sals, av di eg tenkte eg skulde narra
eigaren hit, og no kom denne unge tosken og
vilde gjeva den høge prisen.
Men kva raad var der. Eg lét han faa
kaapa, for eg tenkte som so, at det var god
løn for ei liti natteferd.
Mannen tok kaapa paa seg og vilde gaa.
Men daa han var komen burt til døri, snudde
han seg og kasta til meg ein setel, som hadde
vore fest i kaapa. Eg tok likeglad mot setelen,
men eg skal segja eg vart forstøkt, daa eg las:
«Kom i natt med kaapa til den brui du veit,
paa same klokkeslettet, so skal du faa fire hun
drad gullpengar.»
Eg stod som toreslegen. Der hadde eg misst
tvo hundrad gullpengar! Men eg drygde ikkje
lang stundi. I ein fart sopa eg i hop pengane
paa disken og sprang etter mannen med dei.
Eg tok han snart att og ropa:
«Sjaa der! Tak attende pengane dine, gode
ven, og fli meg kaapa att; ho er ikkje fal.»
Mannen meinte fyrst, det berre var skjemt,
men daa han forstod, det var aalvoret mitt,
vart han harm og skjende og bar seg, til me
sistpaa kom i kladdane paa kvarandre. So
kom politiet og drog oss for retten. Domaren
vart ikkje lite undren, daa han høyrde kva
striden gjaldt. Eg baud kjøparen tjuge, tretti,
femti, alt upp til hundrad gullpengar, um han
vilde lata meg faa kaapa att. Og pengane
gjorde til slutt so mykje, at han gav seg. Han
fekk hundrad gullpengar av meg, og eg gjekk
fjaag derifraa med kaapa, endaa alle folk
trudde eg hadde vorte daatteleg skrullut. Men
eg brydde meg lite um, kva folk sa til godt;
eg visste med meg, at eg kom til aa tena paa
handelen korso.
Eg kunde mest ikkje gjeva tol til um kvel
den og var paa brui lenge fyre tidi. Langt
um lenge slo klokka tolv, og paa slaget kom ein
høg mann burt til meg. Det var ikkje raad
aa taka i miss av den karen. Det var mannen
fraa kvelden fyreaat.
«Hev du kaapa med deg?» spurde han.
«Ja,» svara eg, «men ho kosta meg hundrad
gullpengar umfram.»
«Eg veit det,» svara han. «Sjaa der! Der
hev du dei fire hundrad gullpengane dine.»
Me gjekk burt til ei lykt, og han talde upp
pengane. Det var fire hundrad gullpengar, det
var rett nok. Dei skein so fagert i maane
ljoset, at eg vart heiltupp fjaag. Eg tenkte
nok ikkje den gong at det var den siste gleda
eg fekk her i verdi.
Eg stakk pengane i lumma og vilde skoda
betre paa framandkaren. Men han hadde
denne gongen maske for andletet.
«Du skal ha so mange takk,» sa eg. «Er
det elles noko eg karm vera til teneste med?
Men det segjer eg fyreaat, noko vondt vil eg
ikkje vera med paa.»
«Det tarv du ikkje ottast for,» svara han,
og slengde kaapa um seg.
«Eg treng deg til lækjar, — men ikkje til
noko levande menneske. Det er til ein som
er død.»
«Koss karm det ha seg!» ropa eg forbina.
«Eg og syster mi er komne langveges
ifraa,» fortalde han og vinka til meg, at eg
skulde fylgja med. «Me hev vore her og vitja
ein god ven av oss. — I gaar døydde syster mi
so braatt, og skyldfolket vil hava ho i jordi
i morgon. Men no er det gamal sed hjaa oss,
at alle som høyrer ætti til skal leggjast i same
grav som federne vaare. Og alle som hev døytt
utanlands hev dei lote balsamera og føra heim.
No vil ikkje skyldfolket her, at me skal gjera
dette med syster mi. Men eg torer ikkje syna
meg for gamle far min, utan eg i minsto hev
med meg hovudet av ho heim.»
Den skikken aa skjera av eit mannahovud
og balsamera det, totte eg var fælsleg. Men
eg vilde ikkje leggja stein til byrdi og segja
noko som kunde tyngja han i sorgi. Eg laut
likevel spyrja, kvi alt dette skulde gaa so dult.
Han svara, at frendane hans meinte det var
synd og vilde ikkje sleppa han til aa gjera det.
Men var fyrst hovudet avskore, kunde dei
ikkje segja noko. Han kunde nok sjølv ha
kome med hovudet, men han hadde ikkje fenge
seg til aa skjera det av sjølv.
Me var no komne til eit stort, gildt hus.
Felagen min stogga utanfor og me gjekk inn
ei liti sidedør som han stengde varleg att etter
oss. I myrker gjekk me upp ei liti tropp og
kom gjenom ein halvmyrk gang inn paa eit
rom, der stod ein nattlampe og brann.
Burti eine roi stod ei seng. Der laag liket.
Framandmannen snudde seg ifraa, som vilde
han turka taarone or augo. Han peika paa
sengi og bad meg gjera det snøgt og godt.
Dermed gjekk han. Han orka ikkje aa sjaa
paa, at den arme systeri vart sund-léma.
Eg tok fram kniven, som eg alltid bar paa
meg, med di eg var lækjar, og gjekk burt til
sengi. Berre hovudet stakk fram or likklædi,
men dette var so fagert, at eg totte reint vondt
og syrgde av di ho hadde lote døy so ung og
so ven.
Eg gjorde fyrst ei liti flerre i hudi, so som
lækjarane plar gjera, tok den kvassaste kniven
eg aatte og skar med ein skurd halsbeinet av.
Men de karm tenkja dykk til kor forstøkt eg
vart, daa den daude drosi lét upp augo og gav
ein djup sukk ifraa seg, som ho fyrst no for
aalvor døydde. Samstundes kom ein varm
blodsprut or saaret. Det var ikkje tvil um, at
eg hadde drepe armingen. At ho ikkje lenger
stod til aa berga med eit sovore såar, var lik
eins klaart.
Eg stod der ein augneblink reint overgjeven
for det eg hadde gjort. Hadde Raudkaapa
svike meg, eller hadde systeri berre vore skin
daud? Det siste tottest meg vera det rime
legaste. Men eg vilde ikkje gjera broren so
vondt, at han skulde faa vita, ho hadde livt,
og vilde difor skjera hovudet av, som avtalen
var. Men endaa ein gong ynka gjenta seg,
strekte paa seg som i fælsleg pine, og døydde.
Daa vart eg so fælen, at eg for ut or romet,
ned troppi og stod ute paa gata, fyrr eg visste
ord av det.
Mest ifraa meg av redsle skunda eg meg
heim og grov meg djupt ned i sengi mi. Eg
kunde ikkje faa ifraa meg det gruvelege synet.
Som ventande kunde vera fekk eg ikkje blund
paa augo den natti. Men eg skyna so mykje
um morgonen, at eg laut taka meg saman. Det
var greidt, at mannen som hadde fenge meg
til denne ugjerningi, — so stod det for meg no,
— ikkje vilde melda meg. Einaste raadi var
aa gaa aat kraambui og laast som inkje var,
Men det var ingi lett sak, helst daa eg kom
etter, at eg hadde mist baae knivane. Huva
mi sakna eg og, og eg ottast, at eg hadde gløymt
alt dette att i romet hjaa den drepne drosi.
Var dette so, vilde det ikkje staa lenge paa fyrr
dei kom etter kven gjerningsmannen var.
Eg opna bui til vanleg tid, og grannane kom
inn, som dei pla, og vilde slåa av ein prat.
«Nei men hev Du høyrt gjete det fæle mor
det som er gjort i natt?» ropa dei. Eg lest
ikkje hava greide paa nokoslag.
«Kva slag! Veit Du ikkje at Bianka, fag
raste blomen i Florens, dotter til borgarmeiste
ren, hev vorte drepi i natt? Aa jøye meg! Saag
eg ho ikkje karm henda ljos levande i gaar paa
gata, ho køyrde ein tur med brudgomen sin.
I denne dag skulde ho havt bryllaup.»
Kvart ordet dei sa var som ein styng i
hjarta mitt. Og kvar ein som kom rødde um
det same, og den eine fortalde det fælare enn
den andre. Men ingen kunde fortelja det so
fælslegt som eg sjølv hadde set det.
Ved middagstid kom ein konstabel inn paa
bui og bad um han maatte faa tala med meg
tvoeine. Dei som inne var, styrde eg inn i
sideromet so lenge.
«Herre Zalevkos,» sa konstabelen og drog
fram dei sakene eg hadde sakna. «Er det Du
som eig dette?»
Det kom fyre meg, at eg burde nekta alt,
men gjenom glasruta i døri saag eg inn i side
romet, at verten min og andre var der, som
kunde vitna mot meg. Eg vilde di so ikkje
gjera vondt verre med aa ljuga, og gjekk ved,
at eg var eigarmannen. Konstabelen bad meg
fylgja med inn i ein stor bygning som eg snart
skyna maatte vera fengselet. Der lét han meg
sitja att aaleine i eit audt lite fangerom.
Det var hardt aa vera aaleine. Eg kunde
ikkje gløyma det fælslege som hadde hendt
denne natti. Eg var mordar, endaa um det
hadde vore mot min vilje. Heller ikkje kunde
eg dylja for meg sjølv, at eg hadde late meg
daara av gullet, so eg ikkje saag klaart.
Tvo timar etter eg hadde vorte sett fast,
vart eg teken inn i ein stor sal. Der sat tolv
mann kring eit langt bord med svart duk paa.
Og trevet var pakkande fullt av folk som vilde
høyra paa. Det var nok rettssalen, dette.
Daa eg stod framanfor det svarte bordet
reiste ein høg, myrk mann seg. Det var bor
garmeisteren. Han sa med eit maal som dirra
av harm, at han var far til den drepne gjenta,
so han kunde ikkje vera domar i denne saki;
eldste senatoren laut koma i staden. Dette
var ein gamling paa nitti aar minst.
Han tok domarsætet og spurde, um eg ved
gjekk mordet.
Eg fortalde høgt og ljodbert koss alt hadde
bore til.
Medan eg tala sat borgarmeisteren der so
raud som blod i andletet, og daa eg slutta,
kvesste han i:
«Du din skarv du er! Er det ikkje nok
med, at du hev gjort denne udaaden av skire
havesykja, um du ikkje attpaa skal freista aa
velta skuldi over paa ein annan.»
Men senatoren stogga han og nekta han aa
tala. Han hadde av eigen fri vilje sagt domar
embetet fraa seg her. Attpaa var det slett
ikkje provført, at eg hadde gjort dette av have
sykje; han hadde sjølv sagt, at ingen ting var
burte. Han gjekk jamvel so vidt, at han sa,
borgarmeisteren laut staa til rette for koss dot
teri hadde levt. Daa fyrst kunde ein faa greide
paa, um eg hadde sagt sant eller ei.
Dei tok meg innatt paa fangeromet, og eg
hadde fenge som ei liti von. Ein gong maatte
truleg Raudkaapa finnast.
Dagen etter var eg paa forhøyr att. Paa
bordet laag fleire brev, og senatoren spurde
meg, um det var mi skrift .
Eg saag paa dei og kom til det, at det maatte
vera den same som hadde skrive dei tvo setlane
eg hadde fenge. Dette sa eg til senatoren, men
han mælte berre stutt, at eg kunde og maatte
ha skrive baade setlane og brevi, for alle brevi
var underskrivne med ein Z, som var fyrste
bokstaven i namnet mitt. Og i desse brevi vart
den drepne drosi gong paa gong truga paa livet.
Eg bad dei fara over papiri mine, som dei
vilde finna der og der heime paa romet mitt.
Men dei sa, at dei hadde alt leita etter dei og
inkje funne. — Daa gav eg meg reint over. Da
gen etter vart eg dømd til dauden for mord.
So langt var det kome med meg! Langt
burte i eit framandt land skulde eg ljota døy
skuldlaus.
Eg sat um kvelden same dagen og tenkte att
og fram paa denne underlege lagnaden. Daa
gjekk døri upp. Ein mann kam inn og gav seg
utan eit ord til aa staa der og sjaa paa meg.
«Er det soleis eg skal firma deg att, Zelev
kos,» sa han langt um lenge.
Eg hadde ikkje kjent han der i halvmyrkret;
no høyrde eg straks paa maalet, kven det var.
Det var Valetti, ein av dei faae studentvenene
eg hadde i Paris.
Han fortalde, han hadde kome ved eit slum
pehøve til Florens, og her hadde han høyrt gjete
mordet. Han hadde ikkje drygt ein augneblink,
men skunda seg inn til meg og vilde høyra av
min eigen munn, koss alt hadde bore til.
Eg fortalde han soga fraa fyrst til sist. Han
vart storleg forbina og ikkje heilt overtydd.
Han tigga og bad, at eg maatte segja alt som
det var til han, einaste venen eg aatte, og ikkje
døy med ei lygn paa tunga.
Eg gjorde min eid paa, at kvart ordet var
sant, og at eg ikkje visste meg hava anna gale
gjort enn at eg lét meg daara av gullet, so eg
ikkje trast skyna, kvar det bar av.
«Du hev ikkje kjent Bianka fyrr daa?»
spurde han.
Eg svara, som sant var, at eg hadde aldri
set ho for augo fyrr.
Valetti meinte, det laag noko under her,
med di borgarmeisteren hadde skunda so paa
domen. Det gjekk det ordet i byen, at eg
hadde kjent Bianka lenge og hadde drepe ho
av hemn daa ho vilde gifta seg med ein annan.
Eg synte han, at dette høvde framifraa paa
Raudkaapa.
Valetti tok meg um halsen, gret og lova
han skulde gjera alt han kunde so eg i minsto
slapp aa missa livet. Eg hadde liti von. Men
eg visste, at Valetti var ein klok og lovsterk
mann, som vilde gjera alt han kunde til aa
berga meg.
Tvo lange dagar sat eg der og venta. En
deleg kom han.
«Eg kann gjeva deg trøyst, um ho er liti,»
sa Valetti. «Du fær leva, men lyt missa eine
handi.»
Han fortalde, at det var plent uraad aa faa
borgarmeisteren til aa taka saki upp att. Men
sistpaa gjekk han inn paa, at eg skulde sleppa
med aa missa vinstre handi og jagast som ein
hund or landet.
Dette vart daa straffi mi. Eg er ikkje god
til aa skildra den fælslege stundi, daa eg laut
leggja armen paa hoggestabben, so alle saag
det, og mitt eige blod spruta og fossa or arme
stubben!
Valetti tok meg med heim til seg, til eg vart
god att. Sidan sende han meg av garde med
flust upp av pengar til ferdi. Alt det eg fyrr
hadde lagt meg upp der i byen, hadde politiet
teke.
Eg tok fraa Florens til Sicilia og derifraa
til Konstantinopel. All mi von stod til den
venen, som eg hadde trutt pengane mine til.
Han tok vel imot meg, og eg bad um eg maatte
faa bu hjaa han, solenge til eg fekk leiga med
inn ein stad.
Han spurde undren, kvi eg ikkje heller vilde
bu i mitt eige hus. Og han kunde fortelja, at
ein framand mann hadde vore der og kjøpt
eit hus i mitt namn i det greske kvartalet. Sam
stundes hadde han sagt til alle grannane at eg
snart var ventande heim att.
Eg fylgde sjølvsagt burt med ein gong og
vart vel motteken av alle gamle-kjenningane
mine.
Ein gamal kjøpmann hadde eit brev til meg
fraa mannen, som hadde kjøpt huset. I det
stod:
«Zalevkos! Tvo hender er reide til aa gjera
kva det skal vera, so du ikkje skal sakna den
eine. Huset som du ser og alt som i det er,
høyrer deg til, og du skal kvart aar faa so
mykje penkar, a/t dei lyt rekna deg for ein rik
mann. Karm du tilgjeva den som er usælare
enn du?»
Eg trudde nok, eg skyna kven dette brevet
var ifraa, og kjøpmannen fortalde attpaa, at
mannen som hadde vore der, gjekk klædd i
ei raud kaape og saag ut som ein fransmann.
Eg visste no, at Raudkaapa ikkje berre
hadde laake kjenslor, og det gjorde godt aa
sjaa.
I det nye huset mitt fann eg alt tilstelt paa
det beste; og til huset høyrde ei kraambu med
gode og dyre varor.
Tie aar er lidne sidan den tidi. Meir av
vane enn av trong gjer eg kvart aar ei han
delsferd til utlandi. Men det landet der eg fekk
so syrgjeleg ei medferd, hev eg ikkje sidan set
att. Kvart einaste aar utigjenom hev eg fenge
tusen gullpengar sendande. Men endaa det gjer
godt aa sjaa, at den usæle Raudkaapa tregar
gyndi si, kann han aldri med pengar sletta ut
orsjeli mi det gruvelege biletet av Bianka, den
arme drosi som eg drap.

*

Zalevkos hadde fortalt ut soga si. Alle
hadde sete storleg tekne. Helst saag det ut
til, at soga hadde gjenge hardt inn paa fra
mandkaren. Han drog fleire gonger ein tung
sukk, og Muley totte jamvel han saag taaror
i augo hans.
Dei sat lenge og rødde um denne soga.
«Hatar du ikkje denne Raudkaapa som er
skuld i at Du miste handi, ja endaatil sette
livet ditt paa spel?» spurde framandkaren.
«Det var nok dei stunder fyrr,» svara gre
karen, «at eg klaga han for Gud, med di han
hadde øydelagt livet mitt. Men eg fann trøyst
i ordet um, at ein skal elska fienden sin. Og
elles so er han truleg meir usæl, han enn eg.»
«Du er ein god mann,» sa framandmannen
og tok han i handi.
I det same kom hovdingen for vakti inn i
teltet. Han saag heller ottefull ut og sa det
var ikkje verdt aa gjeva seg til lenger, for
det var nett her paa denne staden at karava
nane pla verta paatekne. «Og vaktmennene
trur, dei hev set fleire ryttarar burt paa
vidda.»
Kjøpmennene vart skræmde, daa dei frette
dette. Men framandmannen undrast paa, at
det skulde so lite til aa setja dei i otte. Dei
var daa so mange, at dei turvte ikkje vera
redde ein flokk arabarramp.
«Ja, ser du, gode mann,» svara hovdingen,
«var det berre sovore herk, kunde ein nok sute
laust leggja seg til kvild. Men no ei tid hev
den fæle Orbasan synt seg att, og daa gjeld
det aa vera paa post.»
Framandkaren spurde kven denne Orbasan
var. Og Amed svara:
«Det gjeng mange segner millom folk um
denne merkelege mannen. Sume held han for
ein trollmann; for best det er hev han aaleine
slegest med 7—B mann. Andre trur, det er
ein djerv frankar, som vanheppa hev drive ut
i øydemarki. Men so mykje er visst, at ein
fæl tjuv og røvar er det.»
«Det hev du ikkje lov til aa segja,» meinte
ein av kjøpmennene. «Lat han vera røvar so
mykje han vil; ein gild mann er det, kor som
er. Det hev bror min røynt. Alle dei han hev
under seg, hev han gjort folk av. Og so lenge
han fer igjenom øydemarki vaagar ingi andre
røvarflokkar seg til. Dessutan plundrar og
stel han ikkje som andre; han berre krev
ein skatt av karavanene. Og dei som legg
denne skatten med det gode fær fara i fred.
For Orbasan er herre i øydemarki.»
Soleis gjekk røda att og fram i teltet. Men
vaktmennene som var sette ut kring kvilesta
den tok til aa verta heller utrygge. Ein ryt
tarflokk kom ridande imot dei. Vaktmannen
skunda seg inn i teltet og melde dette.
Kjøpmennene samraaddest um kva dei
skulde gjera, um dei skulde gaa imot dei eller
bia der dei var, til dei vart paatekne.
Amed og dei tvo eldste kjøpmennene vilde
det siste. Men Muley og Zalevkos heldt paa
det fyrste og spurde kva framandkaren meinte.
Han tok i all ro fram or beltet eit lite
blaatt klæde med raude stjernor paa, batt det
paa ein spjotsodd og sette ein av trælane til
aa binda det fast upp paa telttaket. Han vilde
vaaga livet sitt paa, at ryttarane vilde fara
framum, naar dei saag dette teiknet.
Muley trudde ikkje, det vilde hjelpa noko;
men trælen sette spjotet uppaa teltet.
Alle hadde teke til vaapen no og sat i spa
ning og venta paa ryttarane.
Med eitt saag det ut til, at dei hadde fenge
auga paa det blaa merket, for dei braastogga
og drog burt att same vegen dei var komne.
Heile ferdafylgjet stod eit bil og saag med
undring snart paa ryttarane og snart paa fra
mandkaren. Han stod, som inkje hendt var,
og skoda burtetter sletta.
Til slutt ropa Muley:
«Kven er du, mektige mann, som karm
tvinga ville røvarflokken berre med eit teikn?»
«De gjer for mykje av dette,» svara Selim
Baruch. «Eg fekk tak i dette merket, daa eg
rømde fraa røvarane. Kva det tyder, veit eg
ikkje rett sjølv. Berre det veit eg, at den som
ferdast under dette merket, er under mektigt
vern.»
Kjøpmennene takka framandkaren og
kalla han bergingsmannen sin. Ryttarflokken
hadde vore so stor, at karavanen visst ikkje
hadde greidt seg imot dei.
Lett um hjarta gjekk dei til ro. Fyrst
daa soli gladde, og kveldsvinden strauk burt
etter sandmoane tok dei i veg att.
Dagen etter naadde dei so langt, at dei berre
hadde ei dagsferd att, til dei kom ut or øyde
marki.
Daa kjøpmennene var komne til
sæte i det store teltet, tok kjøpmann Lezah
so til orde:
«Eg nemnde i gaar, at Orbasan var ein
gild kar. No skal eg fortelja, koss det gjekk
med bror min, so fær de sjølve døma.

