KOSS FATME VART BERGA.

Far var domar i Akara. Han hadde tri born. Eg
var den eldste og hadde ein bror
og ei syster som var mykje yngre.
Daa eg var tjuge aar gamal, tok ein far
bror meg til uppfostring. Han gjorde meg til
ervingen sin paa det vilkaaret, at eg skulde vera
hjaa han til han døydde. Men han vart ein
gamal mann, so at eg kunde fyrst sleppa
heim att for tvo aar sidian. Daa frette eg um
alle tilburdane heime og høyrde kor god Gud
hadde vore som hadde vendt alt til det beste.
Bror min, han Mustafa, og Fatme, syster
mi, var mest jamgamle. Det var i høgdi eit
par aar som skilde.
Dei var hjartans glade i kvarandre og
gjorde alt dei vann til aa letta far i alder
domen.
Daa Fatme var sekstan aar gamal gjorde
bror min eit gjestebod for ho. Han baud til
seg alle leikesysterne hennar og sette fram aat
dei av beste slag. Og daa kvelden kom, baud
han dei med paa ein liten sjøtur. Dette vilde
Fatme og gjestene meir enn gjerne. Det var
godver, og byen tok seg fager ut fraa sjøen
um kvelden.
Gjentone lika seg so godt der utpaa, at
dei tagg og bad bror min um aa ro endaa
lenger ut. Det gjorde han daa, men var lite
huga paa det. For dei hadde set eit røvar
skip utpaa fjorden for eit par dagar sidan.
Ikkje langt ifraa byen stikk eit nes ut. Dit
vilde gjentone og sjaa soli siga i havet. Men
best dei rodde kring neset, fekk dei sjaa ein baat
med væpna folk koma roande imot seg.
Bror min ottast ilt og bad rorskaren snu
inn att til land. Det var ikkje likt til han
hadde vore redd utan aarsak; for den andre
baaten kom setjande etter, naadde dei mest
att, og skar seg inn imillom dei og faste landet
Daa gjentone skyna det var faare paa ferd,
sprang dei upp, skraala og skreik og bar seg
ille. Mustafa freista aa tala dei til rette og
bad dei sitja stilt, so dei ikkje kvelvde baaten.
Men det var faafengt, kva han sa; dei lydde
ikkje. Og daa den andre baaten med kvart
hala innpaa dei, for alle burt til ei side, so
baaten gjekk rundt.
Imedan hadde folk fraa land vorte vår
denne framande baaten, og tykte han for un
derleg aat. Dei visste som sagt at eit røvar
skip var i leidom, og no sette fleire baatar ut
fraa land til aa hjelpa, um noko stod paa. —
Dei kom nett i hogget til aa fiska upp dei arme
gjentone. I det uppstyret som vart, hadde den
framande baaten kome seg burt.
Gjentone tok dei upp, sume i ein baat og
sume i hin, so det gjekk ei tid fyrr dei fekk
greide paa, um alle var berga.
Endeleg kom dei etter, at syster mi og ei
til var burte. Samstundes fann dei i ein av
baatane ein framand mann som ingen drog
kjensel paa.
Daa Mustafa truga han paa livet, stod han
til, at han høyrde til paa ei røvarskute som laag
ankra tvo mil derifraa. Kameratane hadde
rott ifraa han, daa han kasta seg i vatnet og
vilde berga gjentone. Han fortalde dg, at han
hadde sét, at dei hadde tvo med seg i baaten,
daa dei rodde burt.
Gamle far vart plent fraa seg av sorg, og
Mustafa var ikkje mindre usæl. Det var ikkje
berre det, at han hadde mist. den kjære systeri
og at han sjølv var skuld i dette. Men den
drosi som var røva i lag med Fatme var han
løynleg trulova med. Han hadde berre ikkje
vaaga aa segja det til far, med di ho var aw
fatigfolk.
Far var ein hard mann. Daa sorgi hadde
gjeve seg noko, kalla han Mustafa til seg og
sa til han:
«Det er di skuld, at eg hev mist min alder
doms trøyst og glede. Gakk burt; eg bannar
deg i all æve. Eg bannar deg og alle
som kjem etter deg. Einast um du gjev meg
Fatme attende, løyser eg deg fraa vaabøni!»
Dette hadde arme bror min ikkje venta.
Han hadde longe sett seg fyre, at han vilde
leita upp systeri og kjærasten og var nett meint
paa aa beda far um signingi hans paa ferdi.
Og so fekk han vaabøni i staden.
Men hadde han fyrr vore modlaus og ned
for, vart han trassig og staalsett no. Han
gjekk til den sjørøvaren dei hadde fanga og
spurde han ut um skipet og ferdi deira, og fekk
vita, at dei dreiv med slavehandel og skulde
halda stor marknad i Balsora.
Daa han kom heim att og skulde bu seg til
ferdi, var det som far blidkast noko, for han
sende han ein full pengepung til aa hava med
paa ferdi.
Mustafa tok no i veg. Han vilde fyrst til
Balsora og tok landevegen; det gjekk ikkje
skip til Balsora fraa den vesle byen. Han laut
soleis skunda paa, so han ikkje skulde koma
seinare fram enn sjørøvarane.
Han hadde god hest og ingen ting aa draga
paa, so han vona at han skulde vera framme
paa seks dagar. Men um kvelden fjorde dagen
kom tri mann og tok paa han. Han saag dei
hadde gode vaapen og var sterke handfaste ka
rar, og so ropa han til dei, at han gav seg ; han
kunde fyrr vera av med pengane og hesten enn
med livet.
Dei steig av hesten, tok bror min og batt
han. Og so bar det av garde med han; ingen
mælte eit ord. — Mustafa gav upp all von; det
var nok vaabøni som sette inn. Kor skulde han
berga syster si og Zoraide, no han hadde mist
alt han aatte !
Dei kunde vel ha ride ein times tid, so svinga
dei inn i ein liten avdal. Nede i dalbotnen stod
paalag tjuge telt, og kamelar og gilde hestar
stod bundne der ikring.
Bror min vart teken inn i eit telt som var
noko større enn dei andre. Paa ein putebenk
sat ein liten gamling. Han var heskjeleg ljot
og svartbrun i hudi. Endaa han skapte seg til,
so ein skulde tru, han var noko til kar, skyna
Mustafa snart, at det ikkje var han som aatte
teltet. For røvarane spurde puslingen:
«Kvarhelst er hovdingen ?»
«Han er ute paa veiding,» svara puslingen,
«men han hev sett meg i staden sin.»
«Det var daa forsett,» meinte den eine rø
varen, «for det lyt avgjerast snart, um denne
hunden her skal leva eller døy. Og det veit hov
dingen og ikkje du.»
Den vesle puslingen vart harm, reis upp og
gav den andre eit slag paa øyra. Men det slapp
han aa gjera for ingen ting, og snart bar det i
hop i villt slagsmaal med desse tvo.
I det same gjekk teltdøri upp, og inn kom
ein høg, staseleg mann, ung og fager som ein
prins av Persia.
«Kven er det som held slikt styr i teltet
mitt?» ropa han.
Det vart lenge stilt. Endeleg fortalde den
eine av dei, kor dette hadde bore til.
Hovdingen vart raud av harm. «Kva tid hev
eg sett deg i min stad, Hassan?» skreik han
morsk.
Den vesle puslingen skrokk i hop, til han saag
endaa mindre ut enn fyrr, og smette ut or teltet.
Daa han var gjengen, skuva dei tri røvarane
bror min fram for hovdingen, og sa: «Her
kjem me med den du sende oss ut etter og skulde
fanga.»
Hovdingen stod lenge og saag paa fangen.
Endeleg sa han:
«Bassa Sulieika, eig du samvit, so veit du
sjølv kvi du stend her framfyre Orbasan.»
Daa bror min høyrde dette, kasta han seg
paa kne, og svara:
«Herre, du tek i miss. Eg er ein arm ferda
mann og ikkje den Bassa, du trur.»
Røvarane vart storleg forundra, daa dei
høyrde dette, men hovdingen sa:
«Det er faafengt aa nekta kven du er. Eg
skal føra folk fram for deg, som nok skal vitna
kven du er.»
Ei gamal kvinne vart bodsend. Og daa dei
spurde, um ikkje Mustafa var Bassa Sulieika,
svara ho:
«Visst er han so. Eg sver ved Profeten, at
dette er Bassa og ingen annan.»
«Ser du no, din fark, kva gagn du fekk av
dette fantestykket ditt!» ropa hovdingen. «Du
er ikkje verd, at eg sulkar kniven min med blo
det ditt. I morgon tidleg skal eg binda deg
etter føtene til rova paa hesten min og jaga han
til skogs med deg, til du er ende paa.»
Daa gav bror min upp all von. «Det er vaa
bøni som kjem att,» gret han. «No er det ute
med deg, arme syster mi, og med Zoraide lik
eins !»
«Du tarv aldri skapa deg til ; det er faafengt,
det,» meinte den eine røvaren og batt hendene
hans bak paa ryggen. «Sjaa, du kjem deg ut
or teltet, fyrr hovdingen reint misser tolmodet !»
Bror min skulde nett til aa gaa, daa tri an
dre røvarar i det same kom inn med ein fange
millom seg. Dei gjekk burt til hovdingen med
han, og sa: «Her kjem me med Bassa, so som
du sa oss til.»
Bror min fekk sjaa fangen i andletet og
gaadde kor merkeleg lik han var han sjølv,
berre at han var myrkare av ham-let.
Hovdingen gloste undren fraa den eine fan
gen til hin.
«Kven av dykk er den rette?» spurde han.
«Meiner du Bassa Sulieika,» svara den an
dre byrg, «so er det eg.»
Hovdingen vinka med handi, at dei skulde
føra Bassa ut. Der etterpaa gjekk han burt
aat bror min, skar av reipet med kniven, og bad
han setja seg burt paa pute-benken jamsides
med han sjølv.
«Det var leidt, dette,» sa han, «at eg skulde
taka deg for den ukjura der. Men du fær ikkje
døma meg for hardt. Du saag sjølv kor like
de var kvarandre.»
Bror min berre bad at han maatte faa fara
med det same. Kvar stundi var dyr. Hovdin
gen spurde kva som stod paa, og Mustafa for
talde alt. Den andre bad han stogga der i teltet
med natti ; baade han og hesten kunde turva aa
faa kvila ut. So skulde han sjølv um morgonen
syna han ein snarveg, so han kunde naa paa
halvannan dag fram til Balsora.
Bror min sa takk til dette, og gav seg til.
Dei duka upp for han av beste slag, og sidan
sov han trygt i røvarteltet til det vart aalljos
dag.
Daa han vakna var han aaleine i teltet. Men
han høyrde mannemaal utanfor og drog snart
kjensel paa dei som tala ; det var hovdingen og
den vesle svartbrune puslingen.
Han lydde etter og stokk, daa han høyrde at
puslingen tagg og bad hovdingen, at han maatte
drepa den framande ferdamannen, so han ikkje
skulde melda dei. Mustafa skyna, at puslingen
var arg paa han, av di han hadde fenge so ille
medferd dagen fyreaat.
Hovdingen drygde eit bil, fyrr han svara. —
«Nei,» meinte han, «det er gjesten min, og
gjest skal i ære haldast. Heller ikkje ser han
ut, som han vil svika oss.»
Dermed letta han paa teltduken og steig inn.
«Fred vere med deg, Mustafa !» sa han. «Lat
oss no eta, so du fær koma av stad.»
Etter maten sette dei seg paa kvar-sin hest
og reid tvo-eine i veg.
Hovdingen fortalde, at den Bassa dei hadde
fanga aatte skogen, og hadde gjeve dei lov til
aa fara der i fred. Men for eit par vikor sidan
hadde han utan varsel teke fleire av dei beste
mennene, pint dei noko reint fælslegt og hengt
dei upp. No laut han sjølv døy. Mustafa vaaga
ikkje aa segja noko paa dette. Han var glad
han sjølv slapp av med livet.
Daa dei var komne ut or skogen, stansa hov
dingen hesten og rettleidde bror min noggrant
um vegen. So tok han Mustafa i handi, og sa :
«Mustafa, paa ein underleg maate kom du
til aa vera gjest hjaa røvaren Orbasan. Eg bed
deg ikkje halda dult det du hev set og høyrt.
Utan aarsak var du dauden nær; det lyt eg gjera
godt att. Tak denne kniven her i gaave fraa
meg, og kjem du i naud og treng hjelp, so send
han til meg; daa skal eg skunda meg til deg.
Og denne pungen her karm koma vel med paa
ferdi.»
Bror min takka og tok mot kniven. Men
pungen vilde han ikkje hava. Orbasan tok han
ein gong til i handi, slepte pungen ned paa
marki og reid burt, skjott som ei pil.
Daa Mustafa saag, at han ikkje kunde naa
mannen att, steig han av hesten og tok pungen
upp. Og tenk, den store pungen var stappande
full av gullpengar. Daa takka Mustafa Gud
for hjelpi og bad for den gode røvaren.
So reid han i veg det snøggaste han vann.
Lezah tagde eit bil og saag burt-paa den
gamle kjøpmannen.
«Nei, er dette sant, daa fær eg betre tankar
um Orbasan. Mot bror din var han gild, det
er visst.»
«Han hev fare aat som ein heidersmann,»
ropa Muley. «Men eg vonar det ikkje er slutt
paa soga enno. Me vil alle gjerne høyra koss
det gjekk med bror din, um han fekk berga
Fatme og den fagre Zoraide.»
«Dersom de hev hugnad av det, skal eg so
gjerne fortelja,» svara Lezah, «for bror min var
ute for mangt og mykje merkelegt.»
«Ved middags leite dagen etter drog Mu
stafa gjenom porten inn i Balsora. Han fekk
seg rom paa eit herbyrge og spurde etter, kva
tid den slavemarknaden skulde vera, som aar
leg aars vart halden her. Han fekk til svar,
at han kom tvo dagar for seint.
Han hadde storleg tapt ved dette, lét dei.
For siste marknadsdagen kom det folk med tvo
slavinnor som var so fagre, at heile byen laut
av og bisna paa dei. Det hadde vore stor rift
um dei, og dei hadde nok kosta mynt for den
som kjøpte dei.
Han spurde betre ut um desse tvo, og vart
snart vis med, at det nett var dei han leita
etter. Han kom likeins etter, at den mannen
som hadde kjøpt baae tvo budde eit stykke
ifraa Balsora og heitte Tiuli-Kos. Det var ein
rik og mektig mann, dette, og noko til aars.
Han hadde fyrr vore minister hjaa fyrsten,
men no paa sine gamle dagar hadde han bede
seg fri og levde berre av pengane sine.
Mustafa vilde fyrst setja etter Tiuli-Kos,
som ikkje kunde vera langt komen enno. Men
han kom snart til det, at aaleine kunde han lite
gjera mot so mektig ein mann. Og so tenkte
han ut ein annan plan.
Det at han var so lik Bassa Sulieika sette
han paa den tanken, at han skulde vitja
Tiuli-Kos under dette namnet og sjaa, um han ikkje
paa den maaten kunde faa berga dei arme
gjentone.
Han leigde seg tenarskap og mange hestar,
og til alt dette kom Orbasans pengar vel med.
Til slutt kjøpte han staselege klæde aat seg
og tenarane sine og gav seg i veg til slottet
der Tiuli-Kos budde. Fem dagar etter var han
framme. Slottet laag paa ei fager slette og var
kringbygt med høge murar, so ein berre sovidt
timde taarni.
Mustafa hadde farga haaret og skjegget
sitt svart og gnika andletet inn med ei plante
saft, so han vart brun plent som Bassa.
No sende han ein av tenarane inn i slottet
og skulde høyra etter, um Bassa Sulieika kunde
faa vera der med natti.
Tenaren kom snart att og hadde fire kvit
klædde trælar med seg. Dei leidde hesten til
Mustafa inn paa borgtunet. Der hjelpte dei
bror min av hesten, og fire andre trælar kom
og førde han upp ei tropp og inn til Tiuli-Kos.
Denne tok vel imot bror min og sette fram
for han av det beste, huset aatte. Daa dei
hadde ete, fekk Mustafa smaatt um senn lirka
samrøda burt paa dei nye slavinnone. Tiuli
kytte overhendigt av, kor fagre dei var. Berre
ille, at dei jamt var so sorgale. Men han hadde
den voni, at det snart vilde gjeva seg.
Bror min vart overlag fegen, daa han frette
dette, og gjekk og lagde seg, glad i hug. Han
kunde vel ha sove ein times tid. Daa vakna
han av at skinet fraa ein lampe fall rett paa
andletet hans. Han reis upp og trudde, at
han drøymde. For der rett framfyre han stod
den vesle svartbrune puslingen, som han hadde
set hjaa Orbasan. Han heldt ein lampe i handi
og stod der og kaldflirde med den breide flab
ben sin.
Mustafa laut knipa seg i armen og kjenna
etter, um han sov eller vakte. Men mannen
stod der like godt.
«Kva skal du her?» ropte Mustafa, han fekk
langt um lenge ord for seg.
«Tak det med tol, herre,» flirde den vesle
mannen. «Eg hev nok gissa kva ærend du
kjem i. Og det er visst. Hadde eg ikkje med
eigi hand hengt Bassa upp, vilde eg lite visst,
kva eg skulde tenkt.»
«Seg, kva det er, du vil,» ropa Mustafa
harm for at han var uppdaga.
«Det var det, eg vilde segja,» heldt puslin
gen ved, «at eg kom ikkje godt ut av det med
hovdingen, og so rømde eg. Men det er di
skuld dette, Mustafa, fraa fyrst av. Og no
fær du gjeva meg syster di til kjerring, so skal
eg hjelpa dykk burt. Men vil du ikkje det,
gjeng eg beinast til den nye husbonden min og
fortel, kva for ein Bassa han hev fenge i hus.»
Mustafa vart mest fraa seg av harme og
redsle. No trudde han, at han stod ved maa
let, og so skulde dette utinget koma slik paa
tverke. Det var berre ei raad: han laut tyna
dette vesle kreket.
Med eitt byks sette han ut or sengi og tok
paa puslingen. Men denne var for snar i ven
dingi. Han slengde lampen fraa seg, so den
datt i golvet og slokna, smette seg burt i myrk
ret, og skreik um hjelp av all si makt.
Der stod bror min! Gjentone laut han
gjeva upp, so lenge, og berre sjaa og berga
seg sjølv.
Han sprang burt til glaset og vilde sjaa,
um han kunde sleppa ut den vegen. Det var
høgt utfyre, og dertil ein høg mur aa kliva
over, um han kom seg heilskapt ned. Eit bil
stod han raadvill. Daa høyrde han folk uti
gangen. No var dei alt ved døri. Daa treiv
han klædi og kniven, og bykste ut igjenom
glaset.
Han slo seg stygt. Men han kjende daa,
at inkje bein var brote. Hugheilt spratt han
upp, og var so heppen, han kom seg over
muren, fyrr nokon naadde i han.
Han sprang og sprang, og stogga ikkje, fyrr
han kom til ein skog like ved. Der slengde han
seg andpusten ned paa marki.
Han tenkte no etter, kva han skulde gjera.
Hestane og tenarane hadde han mist, men pen
gepungen bar han i beltet, so den hadde han
fenge berga.
Han gjekk, til han naadde fram til ein
landsby, og der fekk han seg ein billeg hest,
og reid snøgt til næraste by. Her spurde han
seg fyre etter ein lækjar, og dei styrde han til
ein dugande mann. Der hjaa han fekk han ei
lækjar-raad, som var soleia, at tok ein den inn,
seig ein av i dvale. Eit anna pulver fekk han
dg, som var til aa vekkja upp or dvalen att.
Daa han hadde fenge desse tvo raadene,
kjøpte han seg eit langt skjegg, ein svart kjole
og smaa glas og flaskor av alle slag, so han
kunde klæda seg ut som ein farande dokter.
Desse sakene lesste han paa eit esel, og tok att
ende til Tiuli-Kos. Han turvte ikkje vera redd,
at nokon skulde draga kjensel paa han; skjeg
get gjorde han so framandsleg, at han mest
ikkje kjende seg sjølv att, diheller.
Daa han kom fram, sende han bod inn, at
den store lækjaren Kakamankabudibaba var
utanfor.
Det gjekk som han tenkte. Dette lærde
namnet kunde det gamle narret ikkje staa seg
for, men baud straks dokteren inn.
Kakamankabudibaba kom, og gamlingen
vart so daara av all lærdomen hans, at han vilde
ha han til aa sjaa paa slavinnone sine.
Lækjaren kunde med naudi løyna kor fegen
han vart, daa han skulde faa sjaa att dei tvo
kjære drosene. Hjarta hans hamra og slo, so
han kunde høyra slagi, daa han fylgde med
Tiuli burt i kvendehuset.
Dei kom inn i eit rom, som var utstasa paa
det gildaste. Men her var ingen inne.
«Kambabael, eller kva du no heiter kjære
dokter,» sa Tiuli-Kos, «ser du det holet i mu
ren der? No skal alle slavinnone etter tur
stikka armen utigjenom, so ser du etter, um
dei er friske.»
Det hjelpte ikkje, kva Mustafa sa til godt;
sjaa dei fekk han ikkje. Tiuli gjekk berre
med paa aa segja ifraa, koss kvar av dei pla
vera med helse. Han drog ei lang liste fram
or beltet og ropa upp namnet paa slavinnone.
For kvar gong kom det ei hand utigjenom mu
ren, og lækjaren laut kjenna paa pulsen.
Han hadde alt kjent paa seks, og sagt,
at dei var friske. Daa ropa Tiuli upp «Fatme»,
og ein liten kvit arm stakk ut or muren. Mu
stafa skalv av glede, daa han fekk sjaa denne
handi, og sa aalvorsamt, at ho var overlag
sjuk.
Tiuli vart leid seg, og bad den vise Kaka
mankabudibaba skunda seg og finna ei raad
aat ho.
Lækjaren gjekk ut og skreiv paa ein liten
setel :
«Fatme, eg kann berga deg um du vil taka
eit pulver, so du vert liggjande i dvale eit par
dagar. Eg veit raad til aa vekkja deg upp att.
Vil du det, so berre seg at denne drykken ikkje
hev hjelpt. Daa veit eg, at du vil.»
Han kom snart inn att til Tiuli og hadde
med seg ein heilt uskadeleg drykk. Han kjende
Fatme paa pulsen ein gong til, stakk setelen
inn-under armbandet hennar, og sende dryk
ken inn til ho gjenom holet i muren.
Tiuli var mykje utav seg for Fatme og
berre tenkte paa, koss han skulde faa ho god
att. Med graat i maalet sa han til bror min:
«Kanibaba, tal beint ut og seg kva du trur
um Fatme.»
Kakamankabudiibaba drog ein tung sukk,
og svara:
«Aa herre, bed himmelen um trøyst. Ho
hev sterk feber, so det ser stygt ut.»
Daa vart Tiuli harm.
«Kva segjer du, din hund, ho som eg gav
tvo tusen gullpengar for, skal ho døy som ei
ku! Det segjer eg deg, at gjer du ho ikkje
god att, so høgg eg hovudet av deg.»
Daa skyna bror min, at han hadde vore for
braa og gav Tiuli betre von.
Medan dei stod og tala um dette, kom ein
svart træl ut or kvendestova, og sa til lækja
ren, at drykken hadde ikkje hjelpt.
«Gjer deg fyre, Kamdababelba, eller kva
du kallar deg, — eg skal betala kor mykje det
skal vera,» ylte Tiuli-Kos.
«Eg skal gjeva ho eit pulver, som gjer ho
god att,» svara lækjaren.
«Ja ja, gjev ho eit pulver!» hiksta gam
lingen.
Mustafa gjekk fegen burt og henta sove
pulveret. Han synte den svarte slaven, kor
mykje ein skulde taka um gongen.
Til Tiuli sa han, at han laut ned til strandi
og finna lækjeurter. Dermed skunda han seg
ut gjenom porten.
Nedmed vatnet tok han av seg den svarte
kjolen og skjegget og kasta paa sjøen. Sjølv
gøymde han seg i kjørret til natti kom. Daa
smaug han seg inn i gravkjellaren paa slottet.
Daa Mustafa hadde vore burte ein times
tid, fekk Tiuli bod, at Fatme laag paa sitt siste.
Han sende snøggbod ned til sjøen etter lækja
ren. Men sveinen kom snart att og kunde for
telja, at den arme lækjaren var stupt ut i vat
net og drukna; den svarte kjolen hans laag og
flaut ute paa sjøen.
Daa banna Tiuli baade seg sjølv og heile
verdi og støytte hovudet mot muren. Men alt
dette hjelpte lite. Fatme gav snart anden upp
og døydde.
Tiuli bad dei daa gjera ei kiste og bera liket
aat gravkjellaren. Trælane so gjorde, og
skunda seg burt det snøggaste dei vann; dei
totte det stunde nedi kista.
Mustafa hadde gøymt seg godt. No kom
han fram og kveikte i ljos. Tok so upp det
pulveret han hadde til aa vekkja ho upp med,
og lyfte loket av kista. Men tenk kor forstøkt
han vart, daa han fekk sjaa eit heilt framandt
andlet! Korkje syster mi eller Zoraide laag i
kista, men eit heilt ukjent menneske.
Det var ei heil stund, fyrr han kom seg
av dette nye slaget. Men endeleg vann med
kjensla. Han tok pulveret og gav ho. Ho drog
anden tungt, slo augo upp og glodde i villske
rundt seg. Endeleg saag det ut til, ho vart
ved sansar att. Ho reis upp or kista og fall
paa kne for Mustafa.
«Koss skal eg takka deg, gode mann, for
du hev løyst meg or dette fælslege fangeholet?»
Mustafa spurde daa, koss det kunde ha seg,
at det var ho og ikkje Fatme, syster hans, som
hadde vorte berga.
Ho saag undri paa han. «No skynar eg,
kvi nettupp eg hev vorte frelst,» sa ho. «Du
maa vita, at der paa slottet gav dei meg nam
net Fatme, og det er eg som hev fenge baade
setelen og pulveret.»
Bror min spurde etter, koss til stod med
syster hans og Zoraide og fekk daa høyra at
baae var der paa slottet, men hadde fenge an
dre namn av Tiuli. Han pla alltid byta namn
paa dei han kjøpte. Syster mi og Zoraide
heitte no Mirza og Nurmahal.
Daa Fatme saag kor tungt bror min tok
det som hendt var, trøysta ho han og lova ho
skulde finna paa raad til aa berga baae gjen
tone.
Mustafa tok ny von, og bad ho segja kva
raad det var. Ho fortalde:
«Eg hev ikkje vore meir enn fem maana
der hjaa Tiuli; men eg hev ikkje anna tenkt
paa, etter eg kom dit, enn aa røma burt. Men
aaleine var eg ikkje god til det. Ute paa borg
tunet saag du karm henda ein brunn som
sprøytte vatn ut or ti røyrer. Denne brunnen
tenkte eg skulde hjelpa meg burt. Eg kom
i hug at heime hjaa far min hadde me havt
ein slik. Vatnet i han kom gjenom ei stor
hol-veite. Eg vilde gjerne faa vita, um denne
brunnen var bygd paa same maaten, og so kytte
eg ein dag av han til Tiuli og spurde, kven som
hadde bygt han. — Eg hev bygt han sjølv,
svara han. Det som ein ser, er det minste.
Men vatnet i han kjem or ein bekk minst tu
sen meter burte, og gjeng igjenom ei hol-veite
paa ei mannshøgd. Og alt dette hev eg sjølv
funne paa. A
Daa eg høyrde dette ynskte eg tidt og ofte,
at eg hadde aatt mannskrefter. Daa skulde
eg berre ha løyst ein stein or sida paa brunnen
og so rømt ut den vegen. — No skal eg syna
deg veita. Gjenom den karm du koma inn i
slottet um natti og faa ut syster di* Men du
maa minst hava med deg eit par mann og gjera
av med trælane som held vakt.»
Bror min tok ny von av dette. Han lova
Fatme at han skulde hjelpa ho heim att, berre
ho vilde syna han veg inn paa slottet.
Verst var det aa faa tak i tvo-tri trugne
felagar. Daa kom han i hug Orbasan og dol
ken. Han skunda seg ut or gravkjellaren med
Fatme og gjekk av, skulde leita upp røvaren.
For dei siste pengane sine kjøpte han seg ein
hest og leigde Fatme inn hjaa ei gamal kjering
i utkanten av Balsora. Sjølv skunda han seg
av upp-i fjelli, der han fyrst hadde møtt Or
basan. Han var ikkje lenge um vegen og fann
Orbasan, som tok vel imot han.
Bror min fortalde daa, kor gale alt hadde
bore til, og Orbasan totte synd i han og lova
aa hjelpa han; endaa det var ikkje fritt han
laut draga paa smilen inn imillom, helst naar
han tenkte paa den store lækjaren Kakamanka
budibaba. Puslingen meinte han paa, han
skulde hengja upp det fyrste han fekk tak i
han.
Tidleg paa morgonen dagen etter sette dei
av stad, og Orbasan tok med seg tri av dei
beste mennene sine. Dei sprengde av stad so
snøgt hestane kunde bera dei, og kom snart til
Balsora, der Fatme var. Henne tok dei med
seg, og var ikkje lenge um vegen til Tiuli
slottet.
So snart det var myrkt, smaug dei seg
burt aat bekken, som vass-veita kom ifraa. Her
sette dei Fatme att og ein mann til aa sjaa
etter hestane. Men fyrr dei steig ned i renna,
rettleidde Fatme dei nøgje um koss dei skulde
fara aat:
Naar dei kom inn paa borgtunet stod det eit
taarn i kvart hyrna, og sette døri fraa taarnet
til høgre der var Fatme og Zoraide.
Mustafa, Orbasan og tvo til steig ned i hol
veita; vaapen og allslags spett hadde dei med
seg. Vatnet gjekk dei til beltet, men det nauva
ikkje.
Daa dei hadde gjenge ein halv times tid,
naadde dei fram til brunnen og sette spett paa.
Muren var tjukk, men dei fekk snart ut so
stort stykke at dei kunde smetta igjenom. Or
basan var fyrstemann inn paa tunet, sidan dei
andre.
No galdt det aa firma den døri dei skulde
innigjenom. Men her vart dei ikkje samde; for
daa dei skulde telja seks dører til vinstre fraa
høgre taarnet, fann dei ei dør som var attmura,
og no visste dei ikkje um Fatme hadde rekna
denne døri med eller sprunge over ho.
Men Orbasan var ikkje lenge raadlaus.
«Sverdet mitt skal opna kvar ei dør,» ropa
han og sprengde døri. Dei andre fylgde inn.
Men det var nok ikkje rette døri likevel,
var det likt til, for der paa golvet laag seks
svarte trælar og sov.
Dei vilde smetta ut att og ikkje vekkja træ
lane, men i det same reis ein god kjenning av
dei upp or kraai der han laag og sette i eit ram
skrik; det var puslingen.
Men fyrr trælane sansa rett kva som hendt
var, gjorde Orbasan eit byks burt aat puslin
gen, sleit beltet hans sund og stakk i munnen
paa han, so han ikkje fekk skrika. Etterpaa
batt han hendene hans fast paa ryggen. Ime
dan hadde Mustafa og dei andre tvo alt bunde
trælane.
Orbasan sette kniven for bringa paa ein av
trælane og spurde kvar Nurmahal og Mirza var,
og han laut gaa ved, at dei var i sideromet.
Mustafa var inne som ein vind og fann
baade Fatme og Zoraide, dei hadde vakna av
larmen. I all hast sanka dei saman alt det dei
aatte av klæde og gullstas og fylgde med Mu
stafa. Dei tvo røvarane vilde rappa med seg
det dei fann, men Orbasan forbaud det strengt.
«Ingen skal faa det aa segja, at Orbasan
braut inn um natti i eit hus og stal gull !»
Mustafa hjelpte gjentone ned i brunnen.
Medan hengde røvarane puslingen upp paa hø
gaste brunnknappen. Daa dei soleis hadde
straffa denne vesle skarven, som han fortente,
steig dei alle ned i veita.
Mustafa og gjentone visste ikkje det gode
dei skulde gjera hovdingen for hjelpi, og det
er visst, at dei kjem aldri til aa gløyma han.
I Balsora fekk Fatme koma seg um bord paa
eit skip som tok ho beinast heim att. Bror
min og dei andre tvo var heller ikkje lenge um
heimferdi.
Gamle far vart mest fraa seg, so glad vart
han, daa han fekk sjaa dei alle att. Dagen etter
dei var komne, gjorde han eit drustelegt lag
for dei, og baud inn heile byen.
Der laut bror min fortelja alle tilburdane
sine fra fyrst til sist. Og alle var med og
skrepte av han og av den gilde røvaren.
Og daa far skyna, at Mustafa heldt av Zo
raide, var han ikkje sein, men gav han lov til
aa gifta seg med ho.»
Karavanen var komen ut or øydemarki og
ferdafolket gledde seg som born, daa dei saag
att grønt gras og tett lauvskog.
Nede i ein fager dal laag eit herbyrge for
ferdafolk, og her gav dei seg til med natti. Dei
var reint kaate no som dei var ute av dei kovne
sandmoane. Muley gav seg til aa dansa att og
fram paa golvet og gjorde slike løgne kast og
sprett, at jamvel grekaren laut draga paa
smilen.
Daa dei hadde ete og kvilt seg, fortalde
Muley

