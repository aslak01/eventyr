SOGA UM DEN FALSKE PRINSEN

Det var ein gong ein skreddarsvein som heitte
Labakan. Han var i lære hjaa ein
skreddar i Aleksandria. Ein kunde kje nett
segja, at Labakan var ei dugløyse med naali;
tvertum kunde han gjera framifraa fint arbeid,
naar han var paa det laget. Ikkje var han lat
heller. Men heilt rett kunde det aldri hanga i
hop med karen; for best han sat og sydde, so
naali fauk igjenom saumen, kunde han med
eitt stansa heilt upp og sjaa ut i veret med
stive augo, og daa gløymde han alt ikring seg.
Meisteren og dei andre sveinane var vane med
dette. Dei berre kniste og lo seg imillom, og
sa : «Idag hev Labakan stormannsandletet sitt.»
Kvar fredagskveld, naar andre folk pla gaa
i bedehuset, tok Labakan paa seg kisteklædi
sine og reika att og fram i gatone.
Møtte han daa ein kjenning som helsa og
ropa til han: «Godkveld, Labakan!» var det
berre sovidt han lest nikka paa hovudet.
Og naar meisteren hans av og til kunde
segja til han for spøk: «Labakan, du skal sjaa
du i røyndi er fødd til noko stort,» lo han all
tid velnøgd og svara: «Ja, trur ikkje du dg
det, meister?»
Soleis gjekk det ei lang tid, og meisteren
bar over med all narreskapen hans, med di det
var slik hendig og gild kar elles.
Men so var det ein dag, at bror til kongen
sende stasbunaden sin til denne skreddaren og
vilde hava noko vølt paa han. Og Labakan,
som var den hendigaste av alle sveinane, naar
han berre gjorde seg fyre, vart sett til dette
arbeidet.
Um kvelden, daa meisteren og dei andre
sveinane hadde gjort ifraa seg arbeidet for da
gen, vart Labakan etter paa verkstaden, skulde
setja dei siste styngene i kongebunaden.
Daa han var ferdig, vart han sitjande
glaama paa kjolen. Noko so grumt totte han
aldri han hadde set. Og gild var bunaden, det
er visst. Alle breiddene var utsauma med gull
og perlor, og tyet var den finaste silke og fløyel.
Labakan fekk ikkje augo av kjolen, og fyrr
han sjølv rett visste til seg, hadde han teke
bunaden paa seg.
Kjolen sat som han var sydd til han, og La
bakan gav seg til framfor spegelen og vart
ikkje trøytt av aa sjaa seg i all denne stasen.
«Ser eg ikkje ut som ein prins karm henda?»
sa han for seg sjølv, og gjekk med lange, vyrde
lege steg att og fram paa golvet.
«Hev ikkje meisteren sjølv sagt, at eg kunde
vore prins so god som nokon?»
Med denne staselege bunaden var det som
heile stormannshaatten kom upp i Labakan.
Det sveiv so fyre han, at karm henda, naar alt
kom til alt, var han ein kongsson som hadde
vorte umbytt, daa han var liten. Kvi ikkje?
Han tenkte seg so inn i dette, at han paa slut
ten trudde det sjølv. Visst var han ein prins!
Tydde ikkje alt paa, at han ikkje høyrde denne
rampen til, som han dagstødt laut dragast med.
Men no var det paa tidl han tok ut i verdi
og leita upp far sin. Denne gilde bunaden kom
so vel med, som hadde profeten sjølv sendt han;
det vilde vera grov synd aa ikkje taka med
takk imot denne gilde gaava.
So fann han ihop det vesle han aatte av
mynt, og kom seg nattetidar ut or byen.
Folk glaapte ikkje lite paa denne nye prin
sen som var so staseleg klædd, men endaa
gjekk til fots og utan fylgje. Naar nokon vilde
fritta han ut um dette, lo han berre løynsk og
svara, at det hadde sine grunnar.
Men han forstod snart, at han berre gjorde
seg til narr vei ei sovori aatferd, og kjøpte for
ein billeg pris ein gamal sliten øyk, som han
kalla Murva. Labakan hadde aldri sete paa
hesterygg fyrr, so det kom vel med det fyrste,
at Murva var for skral til aa firma paa og
traava.
Ein dag som dei for der og reika fram
etter vegen i vanlegt smaadilt, naadde ein an
nan ryttar dei att, og bad um han maatte faa
slåa fylgje. Det var ein ung staseleg kar, som
Labakan laut lika straks han saag han.
Dei kom snart i prat, og framandkaren,
som var uvanleg open av seg, fortalde, at han
heitte Omar og hadde vore fostra upp hjaa Elfi
Bey, fyrsten av Kairo. Han var død no; men
paa sitt siste gjorde han Omar kjend med, at
denne ikkje var sonen hans, so som alle trudde,
men var son til ein mektig konge der i Auster
landi. Ein spaamjann hjaa far hans hadde lese
i stjernone, maa vita, at prinsen skulde koma i
stor faare, fyrr han vart tvo og tjuge aar. Og
so hadde kongen sett Elfi Bey, som var under
kongen hans, til aa fostra upp sonen plent som
sin eigen, heilt til han vart tvo og tjuge aar.
Elfi Bey hadde ikkje nemnt namnet paa far
hans, men berre sagt, at han skulde vera ved
den høge El-Seruja-stytta, sudaust for Aleks
andria, fjorde dagen i Ramadan-maanaden fyrst
komande; for daa fyllte han nettupp tvo og
tjuge aar. Her vilde han møta eitpar menner,
og den eldste av desse skulde han fli den dolken
han alltid bar paa seg, og segja:
«Her er den som de leitar etter h
So skulde mennene svara: «Profeten skje
takk som hev halde deg uppe til denne tid !» og
føra han til far hans.
Skreddaren vart ikkje lite undren, daa han
høyrde dette, og fraa den stund ovunda han
prins Omar av all si sjæl. Her istod ei kongs
trune opi for denne framandmannen, medan
han sjølv, som var like so velskapt og vitug,
inkje hadde i vente. Visst var Omar baade
traust og fager, nett isom ein kongsson burde
vera. Men Labakan tenkte med segy at ingen
kongsfar turvte skjemmast ved han heller. Han
var ikkje mindre fager, han.
Labakan fekk ikkje fred for sovorne tan
kar. Og um natti drøymde han, at det var han
som var prins i Omar sin stad.
Tidleg um morgonen vakna han og saag
Omar liggja og sova so trygt attmed sida. Daa
for det som ein elding gjenom han, at han kunde
naa ved list det som lagnaden hadde vore so
laak aa nekta han.
Dolken som var merket paa kongebyrden
hekk i beltet paa Omar. Den tok Labakan, og
tenkte ein augneblink paa aa støyta han i bringa
paa den arme prinsen, som laag der og sov og
inkje vondt vardest. Men han kvidde seg for
draap, likevel, og gjorde ikkje Omar noko, men
berre tok dolken. So sette han seg upp paa
Omar sin hest, med di den sprang skjotare enn
den gamle øyken han sjølv aatte, og reid sin
veg. Daa Omar vakna, hadde den skamlause
felagen hans alt ein god fyremun.
Det var nettupp fyrste dagen i Ramadan
maanaden, at Labakan so stygt hadde svike
stallbror sin. Ikkje tvo dagar etter var han
ved El-Seruja-stytta. Ho laag midt paa ei vid
slette, og derifraa hadde ein vidt utsyn til alle
kantar.
Men Labakan var vel tidleg ute ; fyrst imor
gon var den store dagen, daa eit nytt liv i rik
dom og prakt skulde byrja.
Han gav seg til under eit digert palmetre
ikkje langt ifraa stytta, og bidde paa morgon
dagen der, so lenge.
Best det var, fekk han sjaa eit stor fylgje
koma ridande burtetter sletta. Det var ein heil
flokk menn i drustelege bunader, og dei reid
paa gilde arabhestar. Fremst i fylgjet reid
ein gamal mann med langt, kvitt skjegg. Han
saag ut til aa vera den eldste i laget; han var
dg gildast klædd. Etter dei kom andre menner
som tyktest vera tenarar. Dei sat paa kamelar
og klyvja med seg store byrder.
Rett attmed stytta gjorde dei stans, og te
narane sette upp teltstokkar og breidde tjukke
silkeduken der uppover. Labakan forstod at
alle desse mennene var komne der for hans
skuld, og var mest huga paa aa stiga fram alt
den dagen. Men det var, som han ikkje rett
vaaga seg til.
Skreddaren vakna med soli morgonen etter.
I dag skulde det henda som han hadde drøymt
um i so mange aar; no skulde han verta ein rik
og mektig mann. Visst kom han i hug, at dette
skjedde ved svik og urett, og han kjende ein
slyng i hjarta, naar han tenkte paa den arme
Omar, som han so skamlaust hadde stole alt
ifraa. Men gjort var gjort og kunde ikkje
urnatt gjerast. Og narrehugen kviskra til han,
at han saag so godt ut, at han skamlaust kunde
stiga fram for kven det skulde vera.
Han sette seg paa hesten og reid burt aat
fylgjet attmed stytta. Her steig han av og tok
dolken fram.
Seks mann stod rundt stytta og fremst av
dei den gamle mannen han hadde merkt seg
dagen fyreaat. Han var i kongebunad, og det
var greidt aa sjaa, at han var den gjævaste i
laget.
Til han gjekk Labakan, bøygde seg djupt for
han, rette dolken fram til han, og sa :
«Her er den som de leiter etter!»
«Profeten vere lov som hev halde deg uppe
til denne tid,» svara gamlingen med taaror i
augo. «Kyss meg! Eg er gamle far din, og du
er min eigen kjære son, Omar.»
Skreddaren vart heilt kløkt over desse hjar
telege ordi og kjende seg halvveges glad, halv
veges skamfull, daa han tok gamlingen i fanget
og kysste han til velkome.
Men berre eit lite bil skulde han faa vera
i fred og drøyma seg inn i det nye livet i her
legdom og glede.
Burt etter sletta kom ein ryttar jagande
beinast mot stytta. Hesten vilde ikkje av flek
ken, var det likt til; men ryttaren dreiv han
fram med hogg og slag. Det stod ikkje lenge
paa, so kjende Labakan att gampen sin og
Omar, rette prinsen. Men lygnhaatten hadde
so fast tak i han no, at han sette seg fyre, at
koss det so gjekk, vilde han nekta alt.
Alt langveges ifraa saag ein, at ryttaren
vinka, og ropa og skreik, so alle laut bisna paa
dette. Endeleg var han framme ved stytta og
slengde seg av hesten. «Vent !» sa han. «Kven
de so er, so lat ikkje denne skamlause farken faa
narra dykk. Eg er den Omar, de leitar etter!»
Mennene vart overlag forbina, og gamlin
gen visste ikkje, kva han skulde tru. Han saag
raadlaus fraa ein til hin.
Men Labakan svara so lognt han var god til :
«Naadige far, aldri ans dette galne menne
sket. Ikkje rettare enn eg veit, er det ein galen
skreddarsvein fraa Aleksandria som heiter La
bakan. Det er stor synd i armingen, er det.»
Daa vart prinsen so harm, at han ikkje
greidde aa styra seg lenger. Plent ifraa seg
av sinne vilde han fara paa Labakan. Men dei
andre la seg imillom, og fyrsten sa:
«Ja du hev rett, son min ! Eg ser, at armin
gen er fraa vitet. Det er best, de tek og bind
han og hev han med dykk til byen. Karm henda
kunde me eikorleis hjelpa han,» sa han til
tenarane.
Harmen hadde lagt seg hjaa prinsen no.
Han kunde ikkje halda seg for graat, og ropa
til fyrsten : «Eg kjenner paa meg, at De er far
min. Eg bed so inderleg, at De høyrer paa
meg !»
«Nei fri meg!» svara denne. «No tek han
til aa prata burt i hytten att. Tenk, alt det
eit menneske karm koma burt-i!» sa han, tok
Labakan under armen og gjekk med han i fylgje
burt til teltet.
Men rette prinsen vart bunden paa hender
og føter og gjurd fast paa ein kamel, og det
var alltid tvo mann attved og heldt vakt over
han.
Den gamle fyrsten var Saaud, sultanen i
Wechabialand. Lenge hadde han vore utan
born og hadde mesta gjeve upp all von um aa
faa nokon. Men so fekk han daa langt um
lenge den sonen, han so såart hadde lengta etter.
Ein spaamann vart henta og skulde sjaa, kva
lagnad prinsen skulde faa, og han spaadde
som so:
«Heilt til prinsen vert tvo og tjuge aar vil
han vera i stor faare.»
So vilde kongen vera trygg, og lét gamle
venen sin, Elfi Bey, faa sonen og læra han upp
som sin eigen, til han kom over dei faarlege
tvo og tjuge aari.
Alt dette fortalde kongen til den, han trudde
var sonen, og han var i alle maatar velnøgd
med den fine vokstren og tekkelege aatferdi
hans.
Daa dei kom til det landet, der kongen
høyrde heime, vart det stor glede paa alle. Kvar
helst dei kom, tok folk imot dei med stor stas
og høge fagnad-rop; for det spurdest snart, at
no kom kongen heim att med son sin. I ho
vudstaden var alle gatone dekte med fløyel. I
alle vindaugo brann ljos, og blomar rignde ned
paa dei, kvar dei kom ridande.
Skreddaren kjende seg no full-trygg og reid
kaut og byrg jamsides kongen.
Men den arme rette-prinsen hadde det ikkje
godt.
«Omar ! Omar !» skreik tusund røyster. Men
han som med retten aatte dette namnet laag
bunden paa ryggen av ein kamel, og vart ikkje
paavyrd av nokon. I det høgaste kunde folk
spyrja etter kva det var for ein, og det var so
det skar og sveid i øyra paa Omar, kvar gong
han laut høyra :
«Det er ein galen skreddar!»
Fylgjet var langt um lenge naatt fram til
slottet, der dronningi og heile hovet venta paa
dei inne i den store gildehalli.
Det var alt skymt, daa kongetoget kom fram.
Tusen paa tusen lampar var tendra i salen og
gjorde det ljost som um dagen. Burte ved den
eine langveggen sat dronningi paa ei trune, som
var av skire gullet og innlagd med glimesteinar
cg perlor. Fleire av dei høgaste menn i riket
heldt ein silkeduk til tak upp over ho, og ein av
underkongane stod og veifta flugone burt fraa
andletet hennar.
Der sat dronningi og venta paa, at kongen
skulde koma heim att med ein vaksen son. Hel
ler ikkje ho hadde set han sidan han vart fødd,
men ho hadde mange gonger drøymt um han,
og ho trudde nok ho skulde kjenna han att um
so iblandt tusen.
No høyrde dei kongetoget eit stykke ifraa.
Vakti slo paa trummor og bles i trompetar, og
alt folket sette i høge fagnad-rop.
Nærare og nærare kom dei. No høyrdest
ljoden av hesteføter og mannesteg paa marmor
steinane utanfor. Salsdørene vart slengde upp,
og gjenom tenarflokken, som laag der paa kne,
skunda kongen seg upp til dronningi og leidde
sonen i handi.
«Sjaa her!» sa han. «Her kjem eg med den
du hev sakna og lengta so lenge etter!»
Men dronningi ropa: «Det er ikkje sonen
min ! So ser ikkje den ut, som Profeten hev synt
meg i draumar.»
Kongen skulde nettupp til aa tala ho til
rettes, av di ho kunde tru paa sovore draumtull.
Men no gjekk salsdøri upp med stort brak.
Prins Omar hadde slite seg laus ifraa vakti og
kom farande inn og kasta seg ned for dronning
truna. «Her vil eg døy!» ropa han. «Drep
meg heller, hardhjarta far! Denne skammi
held eg ikkje lenger ut!»
Folk stod forstøkte der, og vakti skulde nett
triva han og slæpa han innatt i fangeromet. Daa
sprang dronningi med eitt upp ifraa truna.
«Stans!» ropa ho. «Denne og ingen annan
er rette son min- Han er det. Eg kjenner han
att, endaa eg aldri hev set han for augo fyrr !»
Vakti slepte Omar. Men no vart kongen
mest ifraa seg, so harm vart han, og skreik til
dei, at dei skulde binda denne galne mannen.
«Her er det eg, som raar!» ropa han. «Her
gjeng det ikkje etter kvendedraumar, men etter
trygge, paalitande merke. Han her (han peika
paa Labakan) er sonen min, for han hev gjeve
meg dolken ifraa Elfi Bey.»
«Stole dolken hev han !» ropa Omar. «Skam
laust stole han fraa meg, som trudde han so
vel !»
Kongen ansa ikkje paa han, og arme Omar
vart med makt slæpt ut av salen. Men kongen
tok Labakan med inn til seg i sitt eige kongs
rom, og var so fortærande harm paa dronningi,
at han lite vann styra seg, endaa det aldri hadde
falle eit vondt ord imillom dei fyrr, i all den tid
dei hadde vore gifte.
Dronningi tok seg alt dette tungt til hjarta;
ho kjende seg viss paa, at ein fark hadde snike
seg inn hjaa kongen ; for hjarta sa henne, at det
var denne andre usælingen, som var rette sonen.
Daa harmen nokorleis hadde lagt seg, gruvla
og gruna ho att og fram paa koss ho skulde fara
aat, so kongen kunde verta overtydd. Det var
ingi lett sak, det skyna ho nok. For han som
gav seg ut for sonen hennar, hadde havt dolken
og kjende so mykje til Omar og lagnaden hans,
at han utan vanske kunde spela kongsson.
Ho ropa til seg alle dei mennene som hadde
stade attmed kongen burtved stytta, og bad dei
fortelja alt so nøgje som dei var god til. Sidan
heldt ho samraad med eit par trugne trælkvin
nor. Sume kom med den raadi, andre med den.
Men langt um lenge sa Melechsala, ei gamal,
klok tscherkess-kvinne :
«Var det ikkje so, naadig-dronning, at han
som hadde dolken kalla den andre for ein galen
skreddar, som heitte Labakan?»
«Jau,» sa dronningi.
«Kven veit um ikkje farken hev sett sitt eige
namn paa sonen din. Um so er, veit eg ei god
raad til aa avdekkja lygnaren.»
Dronningi bad dei andre gaa ut og vart ei
stund tvoeine inne med trælkvinna. Etterpaa
gjorde dronningi seg ærend inn til kongen.
Det var ei klok kvinne, denne dronningi, og
ho visste vel, koss ho skulde taka kongen paa
rette maaten. Ho lest vera leid seg, for ho no
kor tid hadde tvila paa, at kongen maatte ha
rett, han som var so klok og vitug. Ho vilde
berre beda um ein einaste ting.
Kongen hadde alt trega paa, at han hadde
tala so hardt til dronningi, og lova ho med ein
gong alt ho vilde.
Ho sa daa som so : «Eg skulde ha hug til aa
setja dei paa ei liti prøve, desse tvo. Andre vilde
kann henda lata dei rida eller fikta umkapp;
men det er noko alle kann. Nei, eg vil gjeva dei
ei uppgaave, som krev baade hendugskap og
godt vit. Dei skal baae sauma trøye og brok,
so fær me sjaa kven som vert best.»
Kongen small ut i ein laatt, og svara : «Nei
no meiner eg! Skulde sonen min kappast med
denne galne skreddaren i aa laga trøyor og brø
ker. Maken til vas hev eg ikkje høyrt!»
Men dronningi meinte paa, at han alt hadde
gjeve sitt ord, og kongen gav etter til slutt.
Men han lova paa, at um skreddaren gjorde
aldri so fine buksor, skulde han likevel aldri
verta sonen hans.
Kongen gjekk sjølv til Labakan og bad han
gjera mor si til viljes dette, endaa so baanske
og narrevore det var. Men Labakan lo med seg
sjølv av glede. Var det ikkje anna ho vilde,
tenkte han, skulde det snart verta ei raad.
Dei ferda i stand tvo rom, det eine til prin
sen, det andre til skreddaren. Kvar av dei fekk
eit stort stykke silkety og alt som til høyrde.
So skulde dei daa syna, kva karar dei var.
Kongen var ikkje lite forviten paa kva slag
brok sonen hans vilde faa til. Og dronningi var
ikkje mindre spennt paa, um han vilde gaa i
den fella ho hadde sett for han.
Dei hadde fenge tvo dagar til verket, og
tridje dagen sende kongen bod etter dronningi
og dei tvo prinse-emni. Byrg og kaut kom Laba
kan inn i salen og breidde skreddarstykki sine
ut framfor kongen, som gjorde store augo.
«Sjaa her, far,» sa han, «sjaa her, høgvyrde
mor, um ikkje dette er eit meisterverk av ei
brok. Eg skulde gjerne sy um kapp med den
beste skreddaren i byen.»
Dronningi smilte berre og snudde seg til
Omar. «Og du, sonen min, kva hev so du fenge
til?» spurde ho.
Harm og leid seg slengde denne silketyet og
saksi paa golvet.
«Eg hev lært aa rida og svinga sverdet, og eg
karm raaka blinken seksti alner ifraa ; men aldri
hev eg lært aa bruka naali, og det vilde heller
ikkje søma seg for ein som hev vakse upp hjaa
Elfi Bey, kongen av Kairo.»
«Aa du rette sonen min!» ropa dronningi.
«Aa um eg fekk taka deg um halsen og kalla
deg son! Ver ikkje vond,» sa ho og snudde seg
til kongen, «for eg hev brukt dette vesle knepet.
Ser du ikkje no, kven som er skreddaren, og
kven som er prinsen ? Visst er ho gild den broki,
sonen din hev sauma. Ein kunde mest ha hug
til aa spyrja etter, kva for ein skreddarmeister
han hev gjenge i lære hjaa.»
Kongen sat i djupe tankar og skoda snart
paa dronningi og snart paa Labakan, som stod
der so raud som blod ; han skyna han hadde for
rent seg stygt.
«Heller ikkje dette provet duger,» sa kongen
endeleg. «Men eg veit sjølv ei raad til aa koma
etter sanningi.»
Han sette seg upp paa den snøggaste hesten
han aatte og reid ut i ein skog ikkje langt ifraa
byen. Det gjekk fraasegn um, at det budde ei
hulder der. Ho heitte Adolzaide og hadde ofte
i gamle dagar hjelpt kongane der med raad og
daad. Til henne var det kongen vilde no.
Midt i skogen var der ein stor open plass
med utgamle høge tre ikring. Her meinte folk
at huldri heldt seg.
Daa kongen kom dit, sprang han av hesten
og batt han i eit tre, steig sidan fram paa plas
sen og mælte med høg røyst:
«Er det so, at du hev hjelpt federne mine i
naudi, so fær du ikkje slåa handi av meg i denne
sak, der mannavit ikkje rekk til.»
Han hadde ikkje tala ut, so stod ei høg
kvinne i langt kvitt slør framfyre han.
«Eg veit kvi du kjem til meg, kong Saaud,
og eg skal hjelpa deg. Tak desse tvo skrini, og
lat desse tvo, som baae kallar seg sønene dine,
velja kva for eit dei vil av dei. Eg veit, at han
som er rette sonen din ikkje vil taka i miss.»
Soleis tala huldri, og flidde kongen tvo skrin
av filsbein og gull og prydde med herlege glime
steinar og perlor. Paa loket stod ei innskrift,
laga av diamantar.
Burt kvarv huldri, og kongen vart standande
att med dei tvo skrini i handi. Han var storleg
forviten paa kva som var i dei. Men alt det han
bryta og braut, var han ikkje god til aa faa loki
upp. Innskrifti var heller ikkje til aa verta
klok av, for paa det eine stod : Ære og gjetord.
Paa det andre: Lukke og rikdom.
Kongen tenkte med seg, at han vilde havt
vondt nok for aa vita kva for eit skrin han
skulde velja, um det hadde vore han som hadde
valet.
Daa han kom heim att til slottet, gjekk han
beinast til dronningi og fortalde kva huldri
hadde sagt, og ho tok som ei von av dette.
Alle dei gjævaste stormenner, i riket var,
kom saman i kongshalli, og kongen og dron
ningi sette seg paa truna. Attmed stod dei tvo
skrini paa kvar-sitt bord. Labakan vart fyrst
bodsend.
Med vyrdelege steg skreid han upp etter
golvet, kasta seg ned for kongen, og spurde :
«Kva ynskjer min herre og far i dag?»
Kongen svara:
«Her er tvilsmaal um du er rette sonen min.
Sanningi fær me vita, naar du vél eitt av dei
tvo skrini, som der stend. Eg tvilar ikkje paa,
at du vil velja det rette.»
Labakan reis upp og vart lenge standande
og sjaa fraa det eine skrinet til hitt. Daa sa
han: «Store far! Karm det tenkjast større
lukke enn den aa vera sonen din, eller større
rikdom enn din naade? Eg vél det skrinet som
ber innskrifti: Lukke og rikdom.»
«Me fær snart sjaa, um du hev valt rett.
Set deg ned der, so lenge,» sa kongen og vinka til
trælane, at dei skulde bera fram ei pute til
prinsen.
No kom Omar inn i salen. Han saag myrkt
og tungt fram for seg, so alle laut tykkja synd
i han.
Han kasta seg ned for truna og spurde kva
kongen vilde. Kongen bad han velja eit av
skrini. Han stod upp og gjekk burt aat bordet.
Daa han hadde lese innskriftene, sa han:
«Dei siste dagane hev lært meg, at lukke karm
forlisast, og rikdom forgaa. Men det med hev
eg lært, at djerv mann eig noko inst inne i
bringa som ingen karm taka ifraa han, og det
er æra, og at minnet um det store ein mann hev
gjort ikkje døyr, um lukka kverv. — Um eg so
skal missa ei krune ved det, lyt eg velja som eg
gjer : ære og gjetord vél eg !»
Han la handi paa det skrinet han valde seg,
og vilde opna det. Men kongen bad han venta,
so lenge. Fyrst maatte Labakan gaa burtaat sitt
skrin. Sidan tok kongen vatn ifraa den heilage
Zem-zem-brunnen i Mekka og vaska hendene
sine i det. Tri gonger bøygde han seg mot aust,
fall paa kne og bad : «Du Gud, som federne mine
bad til, du som i mange hundradaar hev halde
kongsætti upp, du vil ikkje tola, at ein vyrd
løysing røvar den plassen, som med rette til
kjem sonen min h
Kongen reis upp og sette seg paa truna att.
Folk vaaga mest ikkje aa draga pusten. Det var
so kyrt i salen, at ein kunde ha høyrt ei naal
falla.
Daa ropa kongen:
«Opne skrini no!»
Og dei loki, som fyrr ikkje hadde vore til aa
faa upp, sprang no upp av seg sjølve, utan at
nokon tok i dei.
I det skrinet, som Omar hadde valt seg, laag
det ei liti krune paa ei fløylspute og ein ørliten
kongsstav av gull attmed.
I Labakans — ei stor synaal og ein traad.
Kongen baud dei syna fram kva som var i
skrini. Kruna tok han sjølv ut or Omar sitt
skrin, og alt medan han heldt ho i handi, tok ho
til aa veksa, til ho vart so stor som ei vanleg
krune. Og daa han sette ho paa hovudet av
Omar, sat ho som ho var støypt. Daa kysste
kongen han, gav han sonenamn og bad han setja
seg paa høgre sida av han.
Men til Labakan sa han : «Det er eit gamalt
ord som segjer: Skomakar, haldt deg til leisten
din! Her fær me heller segja: Skreddar, haldt
deg til naali! — Du hev ikkje fortent, at eg
skulde spara deg. Men dette er ei stor glede
stund for meg, so du skal faa sleppa med livet.
Men lat meg sjaa, du kjem deg ut or landet,
snøggast raad er!»
Den arme skreddaren visste Vie til seg av
skam og redsle. Han kasta seg ned for prinsen
og bad meg taaror i augo: «Kann du tilgjeva
meg, prins?»
«Ein konge er trugen mot venene sine og
høghjarta mot uvenene,» svara prinsen og lyfte
han upp. «Eg tilgjev deg.»
«Aa du rette sonen min !» ropa kongen kløkt
og tok han i fanget. Og alt folket sette i høge
fagnad-rop for denne nye og rette prinsen.
Imedan smette Labakan seg ut or salen med
skrinet under armen Han gjekk ned i stallen
og fann fram den gamle øyken sin. Den såla
han og reid av byen burtimot Aleksandria.
Heile prinselivet hans stod for han som ein
draum no; berre det gilde skrinet minte um, at
det nok var sant, kor som var.
Daa han langt um lenge kom attende til Alek
sandria, reid han beinast burt til huset der den
gamle skreddarmeisteren hans budde, og steig
inn. Meisteren drog ikkje kjensel paa han, det
fyrste, og bukta og bøygde seg noko reint svært
for denne storkaren som kom. Men daa han
saag betre etter, og kjende att Labakan, ropa
han paa alle sveinane og læregutane sine. Og
no tok heile flokken paa Labakan og gav han
slik dugeleg bank, som han aldri hadde fenge
i sine levedagar fyrr. Sistpaa spende dei han
ut for døri, og her vart han liggjande såar og
sundslegen og var ikkje god til aa leda ein lem.
Imedan skjende meisteren dugeleg paa han
og brukte seg for den stolne klædnaden. Det
hjelpte ikkje alt det Labakan sa, at han kom
og vilde betala han att og gjerne skulde gjeva
tri gonger mykje som han var verd.
Meisteren flaug paa Labakan ein gong til
og banka han so lenge han orka. So gjekk han
fraa han og lét han liggja der, blodut og fæl.
Langt um lenge kom Labakan seg sovidt at
han fekk kreke seg burt i eit vertshus der att
med, somykje han fekk leggja det saare hovudet
paa ei mjuk pute.
Der laag han arm og usæl, og tenkte med
seg, at aldri skulde nokon faa han ut paa even
tyr meir; han sette seg fyre, at etter denne tid
vilde han verta ein god og skikkeleg skreddar.
Han trega ikkje paa denne lovnaden, daa han
vakna dagen etter; meisteren og sveinane hans
hadde banka all stormannshaatten ut or krop
pen paa han.
Skrinet selde han til ein gullsmed og fekk so
mange pengar for det, at han kunde kjøpa seg
eit lite hus med skreddarverkstad til. Og utan
paa døri hengde han eit skilt, der det stod
Labakan, skreddar.
Ein dag sette han seg til aa bøta den bu
naden, som skreddarmeisteren hadde fare so
ille med. Han hadde ikkje for handi onnor naal
og traad enn den som hadde lege i skrinet, og
so tok han den, endaa han hadde tenkt han vilde
gøyma han til eit minne um daarskapen sin.
Medan Labakan sat soleis, kom det einkvan og
vilde tala med han. Daa han kom att, tenk so
var klædnaden heilt ferdugsauma ! Naali sydde
og sydde, ho, naar ho berre fyrst var sett i gang,
og tok so fine styng, at Labakan ikkje kunde
gjera maken, um han sat og gnika aldri so
lenge. Den minste gaava ein fær av ei hulder
hev sitt verde, det er visst.
Endaa ein god ting var det ved denne gaava.
Traaden vart aldri uppsydd, kor snøgt naali
sydde.
Labakan fekk stor søknad og vart snart
kjend som beste skreddaren paa lang leid. Og
han turvte berre klyppa klædi til, og taka eit par
stynger, so arbeidde naali til alt var gjort. Heile
byen fekk klædi sine sydde hjaa meister Laba
kan. Men eitt undrast foik storleg paa: koss
han kunde vinna med alt arbeidet aaleine; for
han tok aldri sveinar til hjelpes, og ingen fekk
sjaa inn i verkstaden hans, naar han var i ar
beid.
Paa den maaten vart innskrifti paa skrinet
smaatt um senn til sanning. Lukke og rikdom
fylgde skreddaren, og han kjende seg glad og
nøgd. Naar han stundiimillom høyrde gjete
prins Omar og alle krigane og sigerferdene
hans, daa tenkte «prinsen», hadde vore, med seg :
«Det er nok best aa vera skreddar. Det er
ein faarleg ting med denne æra og dette gjet
ordet.»

Daa soli gladde, tok karavanen i veg att,
og naadde snart fram til Birket el Had eller
Pilgrimsbrunnen. Der ifraa hadde dei berre
tri timar att til Kairo.
I Kairo var dei venta, dette bil, og snart
vart ferdafylgjet møtt av ein heil flokk vener
som kom fraa byen og tok imot dei.
I flokk og fylgje tok dei alle gjenom Bebel
Falk-Porten. Dei vilde vita, at det skulde vera
lukke med aa gaa igjenom den same porten,
der Profeten ein gong for.
Paa torget skildest dei fire turkiske kjøp
mennene ifraa grekaren Zaleukos og framand
mannen.
Zaleukos og framandmannen vart i fylgje,
og Zaleukos viste felagen til eit godt herbyrge
og bad han til middag. Mannen sa takk og
lova aa koma, berre han fekk stelt seg og bytt
klæde.
Grekaren gjorde seg fyre, og stelte alt vél
til rette, til framandmannen skulde koma. Han
hadde vorte reint glad i han den stundi dei
hadde vore saman. Daa alt var reide, sette han
seg burt paa ein benk so lenge, til gjesten kom.
Snart høyrde han tunge mannssteg i troppi
og skunda seg fegen burt aat døri, skulde taka
imot gjesten sin. Men han skvatt attende som
stungen av ein orm, daa døri gjekk upp, og
den fælslege Raudkaapa stod der framfor han !
Nei, han tok ikkje i miss. Det var same
høge, rake vokstren, dei same kvasse augo som
blenkte ut or den svarte maska; og den raude,
gullsauma kaapa kjende han for vel att, han
hadde ikkje lide so lite for hennar skuld.
Zaleukos stod der som stokken or stein. Han
hadde lengst tilgjeve dette umennesket. Men no
daa han saag han att var det som alle gamle
såar braut upp. Alt det han hadde lide kom
for han att.
«Kva vil du her, ditt umenneske !» skreik han
til denne mannen som stod der paa dørsvilli og
ikkje leda seg av flekken. «Sjaa og kom deg
herifraa, fyrr eg lyser vaabøn over deg!»
«Zaleukos!» kom det med kjent maal fraa
Raudkaapa. «Er det so, du tek imot gjesten
din?»
Mannen tok maska av seg, og slo kaapa til
sides. Det var Selim Baruch, framandmannen.
Men Zaleukos vart ikkje trygg for det. Han
fælte, berre han saag paa gjesten. For vél
hadde han drege kjensel paa mannen fraa Vec
chio-brui.
Men kor som var, mannen var gjesten hans.
Zaleukos baud han til bords og fekk han til
sætes, men var ikkje god til aa mæla eit einaste
ord.
«Eg skynar nok, kva du tenkjer», sa gje
sten, daa dei baae var komne til bords. «Du
ser so paa meg. Eg kunde tagt still og aldri
kome deg for augo meir. Men eg er deg rekne
skap skuldig, og so vaaga eg meg til aa møta
deg endaa ein gong, endaa eg ottast du skulde
banna meg. Daa høyrde eg sjølv, at du sa ein
gong: «Fedratrui mi krev av meg, at eg skal
elska han. Alt i alt er han venteleg usælare,
han enn eg.» Dette var so sant som det var
sagt. Og daa tok eg mod til meg. No skal du
høyra, koss alt hev bore til :
Eg lyt gaa langt att i tidi, skal du skyna
meg heilt.
Eg er fødd i Aleksandria av kristne foreldre.
Far min var yngre son av ein fransk adelsmann,
og fransk konsul der i byen. Daa eg var tie
aar gamal, kom eg til ein morbror min i Frank
rike og var der, til revolusjonen braut laus. Daa
laut me baae røma or landet og reiste heim til
far. Her vona me, at me skulde faa vera i fred,
for hit hadde revolusjonsstormane ikkje naatt.
Men det var nok ikkje so vel.
Bror min, ein ung mann som alle venta
store ting av, hadde nyst halde bryllaup. Bruri
var dotter av ein adelsmann i Florens som
hadde busett seg der i byen. Men tvo dagar
etter me kom, vart ho burte, og korkje far hen
nar eller nokon av oss andre visste kva som
hadde vorte av ho. Lenge tenkte me, at ho
hadde karm henda vaaga seg for langt ut um
byen og vorte teki av røvarar. Det hadde vore
likare um so hadde vore. For langt um lenge
frette me, at den skamlause tausi hadde rømt
av landet med ein ung Neapelmann som ho
hadde raaka eit par gonger heime hjaa far sin.
Bror min vart so harm, at han ikkje var til
aa styra, og vilde plent ha ho paa straff. Men
alt han vann var berre, at me alle kom upp i
ulukka. For no skal du høyra, at denne skjem
darhendingi var komi ut over baade Neapel og
Florens. Far til drosi for daa paa timen heim
att til Florens, — han vilde hjelpa oss, lét han,
men i røyndi var han meint paa aa gjera oss
alt det vonde han var god til. Der i Florens
slo han det heile burt i inkje, og visste aa faa
det so til, at far og bror min vart uppsagde
fraa postane sine, sette fast og sende til Frank
rike. Her vart dei skulda for landssvik og av
retta.
Arme mor, ho gjekk fraa vitet av sorg, og
fyrst tie lange maanader etterpaa løyste dau
den upp for ho.
Men dei siste dagane ho levde fekk ho vitet
att. Daa hadde ho bod etter meg, og tala lognt
og klaart um alt som hendt var. Sistpaa bad
ho alle gaa ut, so nær som meg, og bad meg
retta meg etter siste ynskjet hennar. Eg lova
sjølvsagt aa gjera alt kva ho vilde ha meg til.
Daa sette ho i med dei verste skjellsord imot
Florens-mannen og dotter hans, og sa eg skulde
verta usæl i all æva, um eg ikkje tok hemn over
alt det vonde dei hadde gjort imot oss. Ho
døydde i armane mine.
Den same hemngiren som alt fyrr hadde
lege og volte hjaa meg, braut no laus. Eg
gjorde alt me aatte ut i pengar, og lova meg
sjølv, at eg ikkje vilde kvila, fyrr eg hadde fenge
hemn, um eg so skulde missa livet for den skuld.
Det stod ikkje lenge paa aa koma til Flo
rens. Men eg vaaga ikkje aa gaa for den eg
var. Florensmannen hadde nyst vorte borg
meister der i byen og kunde snart gjera ende
paa meg, fekk han berre minste njosn um det
eg hadde fyre.
Eit slumpehøve hjelpte meg. Ein kveld eg
er ute, ser eg ein mann eg tykkjest draga kjen
sel paa. Han gjekk og drog seg, seint og ustødt
og tyktest grylla og smaabanna for eitkvart,
var det likt til.
No kjende eg han att. Det var gamle Pietro,
som tente hjaa Florensmannen. I Aleksandria
hadde me vore sers fine vener.
Han hadde ikkje venta aa møta meg her,
skyna eg, og fyrr han rett visste ord av det,
hadde han klaga si naud for meg. Sidan Flo
rensmannen vart borgmeister, var han ikkje til
aa kjenna att, sa Pietro. Det var plent uraad
aa gjera han til lags, so han hadde si store naud
kvar dag med han.
Eg trøysta mannen det beste eg visste, og
spara ikkje paa mynten, og snart fekk eg Pietro
til aa lova kva det skulde vera. No var det
verste gjort. Eg hadde ein hjelpesmann som
alltid stod reide til aa sleppa meg inn til
uvenen min.
Endeleg hadde eg hemnpianen ferdig. Aa
drepa mannen var for liten hemn, tykte eg.
Daa var det betre aa drepa den han var mest
glad i av alt i verdi, og det var Bianca, dotter
hans. Naar alt kom til alt var det daa ho, som
hadde fare so skamlaust aat imot bror min; i
røyndi bar ho skuldi for alt i hop. So kom
daa attpaa den ting, at ho vilde gifta seg for
andre gongen no. Det stod fast, ho laut døy.
Men sjølv stygdest eg ved aa drepa ho, og hel
ler ikkje Pietro trudde eg til det. Me laut faa
ein annan til. Ingen der fraa byen kunde det
verta tale um; dei vilde ikkje leggja raad upp
imot sin eigen borgarmeister.
Daa kom Pietro paa, at me skulde faa deg,
som baade var framand i byen og lækjar att
paa til aa gjera dette.
Resten veit du. Du var berre so ærleg, at
eg ottast planen skulde gaa um inkjes for den
skuld. Du kjem i hug, koss det gjekk med
kaapa, som kom deg i hende.
Pietro opna porten for oss, og han hadde
nok hjelpt oss likso trygt ut att, um me ikkje
hadde vorte so forstyra av alt det fæle me saag,
at me vitskræmde rømde paa dør. Eg for min
part visste ikkje til meg att, fyrr eg saag eg
laag paa kne ned paa ei kyrkjetropp. Du var
den fyrste eg kom i hug. Tenk, um dei hadde
fenge tak i deg! Eg smette meg burt att til
huset, men saag korkje deg eller Pietro. Por
ten stod uppe, so eg laut vona, du hadde kome
deg vel ut.
Sosnart det lyste av dag, rømde eg til Rom.
Eg hadde ikkje fred korkje dag eller natt. No
trega eg såart, at eg nokortid hadde gjeve meg
ut paa sovore.
Tenk deg so til, kor forstyra eg vart, daa eg
frette eit par dagar etter, at ein gresk lækjar
var sett fast, av di han hadde drepe Bianca.
Eg var ikkje lenge um aa koma meg attende
til Florens. Hadde eg alt fyrr trega paa dette
uverket, gjorde eg det tusen gonger meir no,
som livet ditt stod paa spel.
Eg naadde fram til Florens same dagen du
miste handi di.
Eg er ikkje god til aa skildra kva eg laut
lida, daa du steig upp paa rettarstaden og stod
der so traust og djerv. Og daa eg saag blodet
fossa ut or armstubben din, daa visste eg med
meg sjølv, at eg ikkje kunde betre gjera, so
lenge eg livde, enn freista gjera livet so lett
og ljost for deg, som raad var. Det som sidan
hende, veit du. No hev eg berre att aa melda,
kvi eg gjorde denne ferdi.
Ser du, eg fekk ikkje fred for den tanken,
at karm henda gjekk du enno der og hata meg.
So fann eg paa, at eg vilde vera dagstødt saman
med deg ei tid utover, og fortelja deg alt, nett
so som det hadde bore til.»
Grekaren hadde sete tagal og ikkje havt
augo sine ifraa gjesten. No rette han høgre
handi ut til han og var so mild og mjuk i maa
let, daa han sa:
«Det var det eg visste, at du var usælare
enn eg; denne fæle udaaden fær du nok ikkje
gløyma so lenge du lever. Eg tilgjev deg av
fullt hjarta. Men no lyt du fortelja, koss det
kunde bera til, at du kom til oss, som du gjorde,
der uti øydemarki. Kva tok du deg til, daa du
hadde kjøpt hus til meg i Konstantinopel?»
«Eg snudde heimatt til Aleksandria,» svara
hin. «Eg var inn-harm paa alle menneske,
helst paa dei som kalla seg «kultur»-folk. Daa
lika eg meg betre i lag med muhammedanfolket
mitt.
Ikkje fyrr var eg heimatt komen, so kom
Napoleon og franskeheren hans. Eg var ikkje
god til aa kjennast ved dei som landsmenner.
For meg stod dei berre som folk, som hadde
drepe far og bror min. Eg fekk med meg ein
flokk unge menn eg kjende. Me gav os i lag med
den djerve mamelukk-tjoden, og gjorde franske
heren meir enn ei prette. Daa krigen var ende,
var eg ikkje huga paa fredsarbeid meir. I lag
med ein, som tenkjer sameleis, hev eg sidan
levt eit liv i kamp og strid, snart her og snart
der. Eg trivst vel hjaa desse folk, og dei ser
upp til meg, mest som eg vore kongen deira.
Er ikkje folki mine so fine paa det, karm henda,
som i Europa, so er daa ovund, æresykje og
sjølvkjærleik noko som ikkje finst iblandt dei.»
Zaleukos takka han for det han hadde for
talt, men nekta ikkje for, at han tykte det
høvde betre for ein mann som han aa leva i
lag med vanlege kristne menneske. Han tok
han til slutt i handi og bad han so vent um han
ikkje heller vilde leva i lag med han den tid
han hadde att.
Gjesten saag paa han med augo blanke av
taaror.
«No ser eg, du hev tilgjeve meg heilt,» sa
han, «og at du held av meg. Hjartans takk for
det!»
Han sprang upp og stod der, høg og stor og
med slik herremakt i uppsyni, at grekaren stokk.
«Det var eit gildt tilbod,» sa han, «og ein
annan vilde ha teke imot, karm henda. Men
eg er ikkje god til. Hesten min stend såla og
ferdug, og tenarane mine ventar. Lev vel, Za
leukos!»
Dei tvo venene, som lagnaden so underleg
hadde ført saman, tok kvarandre i fang, no dei
skulde skiljast.
«Men kva er det du heiter? Kva er namnet
paa gjesten min som eg aldri kjem til aa
gløyma?» spurde grekaren.
Framandmannen saag lenge paa han, tok
han endaa ein gong i handi, og sa:
«Dei kallar meg herren i øydemarki. Eg er
røvaren Orbasan.»

