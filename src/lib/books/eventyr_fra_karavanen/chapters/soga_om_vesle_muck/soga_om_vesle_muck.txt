SOGA UM VESLE-MUCK.

I Nicea, der er eg fødd. Og der budde ein mann
som me kalla Vesle-Muck. Eg minnest
han vel, endaa eg berre var ein gutunge den
gongen, ikkje minst av di far ein gong gav meg
slik dugeleg bank for hans skuld.
Vesle-Muck var alt ein gamal tasse, daa
eg fyrste gong saag han; men han var ikkje
meir enn tri-fire fot høg. Ikkje saag han ut
som folk flest heller. Bulen var vesal og skrinn
som paa eit reivebarn; men paa den sat eit
hovud som var minst tri gonger so tjukt og
svært som hovudet paa ein vaksen mann.
Han budde mott aaleine i eit stort hus og
koka maten sjølv. Ein gong um maanaden
kom han ut, og var daa berre burt-paa tor
get og kjøpte inn til næste maanad.
Eg og leikebrørne mine var, som gutar
flest, fæle til aa læ og gjera narr av altslag.
Og naar me fekk sjaa Vesle-Muck burti gata
hadde me alltid vaar største moro. Me samla
oss utanfor huset dei dagane han skulde ut.
Naar daa døri gjekk upp, og me fekk sjaa
Vesle-Muck med det digre hovudet og den
pinnande litle kroppen, sette me i med hoy
sterop so ein kunde høyra det over heile byen;
me kasta huvone upp i lufti og dansa rundt
ikring han, so han mest ikkje fekk sleppa fram.
Eitt er visst. Noko so løglegt som VesleMuck hev eg aldri set, korkje fyrr eller sidan.
Dertil gjekk han i ein bunad som ingen hadde
set make til der i byen — ei kvit, rom brok
og eldraud bluse; og alltid gjekk han og slarka
i eit par svære kvite toflar.
Løgnast var likevel den svære sabelen han
gjekk og drog paa stødt! Den var so diger, og
Muck so liten, at me ikkje rett visste, um det
var sabelen som høyrde Muck til, eller Muck
som høyrde sabelen til.
Me hadde funne paa eit vers, som me stødt
og stendigt skraala etter han:

«Vesle Muck! Vesle Muck!
Ja du er ein løgleg bukk!
Hovud hev du som eit berg,
bulen er som paa eindverg.
Vesle Muck! Vesle bukk!

Soleis hev me skraala etter han mange
gonger. Og eg lyt vedgaa, at eg ikkje hev
vore det slag likare, eg enn hine. Meir enn
ein gong karm eg minnast, at eg sleit i busse
rullen hans og trødde ned i dei svære toflane,
so armingen datt paa nasa, so lang han var.
Dette tykte eg var so løglegt, at eg lo og 10, til
eg heldt paa aa missa pusten.
Men eg lo ikkje lenger, daa eg saag at
Vesle-Muck ein dag gjekk inn til far og klaga
paa meg. Han var lenge inne, og daa han
kom ut att fylgde far han til dørs og jamvel
leidde han vyrdsamt ned troppi. Eg gøymde
meg av ei lang stund, og daa eg endeleg vaaga
meg inn, stiltra eg meg bakvegen inn, so ikkje
far skulde sjaa meg. Men kven skulde eg
møta der utan nettopp far? Han fakka meg i
trøyekragen og sa harm:
«Kva er det eg høyrer um deg! Gjer du
narr av den gode gilde Muck! Eg skal for
telja deg soga hans,' og daa tenkjer eg ikkje,
du. meir kjem til aa læ aat han. Men fyrr og
etter fær du det du veit.»
«Det du veit» var fem og tjuge slag av
spanskrøyret. Far var ikkje den som gav for
lite, og aldri korkje fyrr eller sidan hev eg
fenge so dugeleg bank som den gongen.
Daa dette var fraa-iseg-gjort sa han, eg
skulde lyda etter, so skulde han fortelja meg
soga um Vesle-Muck:
«Vesle-Muck heitte eigenleg Mukra. Far
hans budde i Nicea. Det var ein velvyrd, men
fatig mann, som levde aaleine med seg sjølv
mest som sonen gjer no. Son sin kunde han
ikkje tola, av di det var slik vanskapning, og
brydde seg aldri med aa læra han noko. Arme
Muck voks difor upp plent som ein heidning.
Daa Muck var seksten aar, døydde far hans
og han stod no att paa berr bakke. Fren
dane hans sette armingen paa gata, og so laut
han ut i verdi og freista lukka. Berre det store
sverdet etter faren fekk han taka med seg.
Tvo dagar hadde han gjenge og gjenge og
var mest ende paa av svolt og trøyttleik. Røter,
som han laut grava upp or jordi, var einaste
maten han fekk, og paa harde jordi laut han
sova.
Men um morgonen tridje dagen fekk han
sjaa en stor by med høge hus og kyrkjespir.
So trøytt han var, slæpte han seg dit. Karm
henda kunde han der firma lukka.
Men han gjekk gate upp og gate ned, og
ikkje ei dør opna seg for han, og ingen bad
han inn til seg heller, so han kunde faa
kvila seg.
Han stod nett og glodde uppetter eit stort,
staselegt hus og ynskte han kunde koma inn
der. Daa gjekk eit vindauga upp, og ei gamal
kjerring stakk hovudet ut igjenom og ropa :

«Kome alle hit!
Paa bordet ligg duken kvit!»

Husdøri gjekk upp, og Muck saag, at fleire
hundar og kattar smette seg upp troppi og inn.
I det same kjende han den finaste matlukt
ut til seg. Han var ikkje god til aa staa imot,
men fylgde etter kattane inn i kjøkenet. Der
møtte han den same gamle kjerringi, han hadde
set gjenom vindauga. Ho kom burt og spurde
forarga, kva ærend han hadde der.
«Du hev daa bode til deg alle som vilde,»
svara vesle Muck, «og eg var so svolten, ser du.»
Kjerringi lo og spurde kvar han var ifraa.
«Heile byen veit, at eg berre held ope bord for
kattane og hundane, som eg er so glad i,»
sa ho.
Vesle Muck fortalde daa kor alt hadde bore
til, etter far hans døydde, og bad um han
maatte faa eta i lag med kattane i dag. Og
kjerringi totte synd i guten og gav han baade
mat og drykk.
Daa han hadde fenge metta si, saag kjer
ringi ei stund paa han, og sa:
«Vesle Muck, kunde du ikkje ha hug til aa
ste deg her hjaa meg? Du skulde faa mykje
mat og lite aa gjera.»
Vesle-Muck tenkte paa den gode kattematen
og var glad til. Og so stedde han seg hjaa mor
Ahavsi. Tenesta var lett, han kunde ikkje anna
segja. Det var berre aa stulla tvo kattar og
fire kjettor, vaska dei um morgonen og gnika
dei inn med kostesame salvor og smyrjor og
gjeva dei mat i rett tid.
Det var dg eit par hundar ihuset, som han
laut hava tilsyn med. Men det var ikkje so
faarlegt med dei som med kattane ; for dei heldt
mor Ahavsi av som vøre dei hennar eigne born.
Det vart likevel langsamt for vesle Muck
der i huset. Naar den gamle kjerringi var ute
saag han ikkje anna enn kattar og hundar
dagen lang.
I lang tid gjekk det godt for Vesle-Muck.
Han fekk mykje mat og hadde lite aa gjera, og
kjerringi tottest vera vel nøgd med han.
Men smaatt i senn vart kattane nett som
dei var forgjorde. Naar den gamle kjerringi
var ute, sprang dei rundt i romi, reiv og sleit
sundt alt dei kom over og heldt eit avstygge
legt leven. Men ikkje fyrr høyrde dei kjerringi
i troppi, so vart dei som ljos att og la seg til
rette paa silkeputone sine, plent som inkje var.
Naar daa mor Ahavsi fekk sjaa koss alt var
tilreidt, vart ho overlag harm og gav Muck
skuldi for alt. Det hjelpte ikkje kva han sa.
Ho trudde kattane sine so vel. Dei laag daa
der som nokre lamb. Kven kunde tru dei til
sovore ?
Vesle-Muck vart til slutt so leid seg, at han
gjorde upp med seg sjølv, at no vilde han ikkje
lenger vera her hjaa mor Ahavsi.
Men paa fyrste ferdi si hadde han meir enn
ein gong fenge røynt kor ille den er stelt som
ikkje hev pengar. Han sette seg daa fyre aa
taka sjølv den løni som kjerringi stødt hadde
lova, men aldri gjeve han. I huset var det eit
rom, maavita, der han aldri .hadde fenge sleppa
inn. Men han hadde meir enn ein gong høyrt
kjerringi rumla inni der, plent som ho talde
pengar. Det maatte visst vera skatteromet
hennar, dette. Men døri var alltid attlæst, so
han ikkje slapp inn.
Ein morgon som mor Ahavsi var ute, nappa
ein liten hund burt i han og vilde ha han til aa
fylgja med. Denne vesle hunden pla kjerringi
slåa og spenna, naar ho var heime, men Muck
hadde alltid vore god imot han. Muck lika seg
godt i lag med hunden, og no trudde han dei
skulde leika og fylgde med.
Men det var nok eitkvart anna det galdt.
Hunden tok han med inn i mor Ahavsi sitt
soverom og gav seg til framanfor ei liti dør som
Muck aldri hadde gaatt fyrr. Døri stod paa
glytt.
Hunden gjekk inn og Muck fylgde med.
Daa saag han, at no stod han i det romet han
hadde ynskt so lenge aa koma inn i. Men pen
gar saag han ingen ting til. Berre gamle klæde
og furdelege vaapen hekk kring inn paa veg
gene.
Daa fekk han sjaa ei glaskrukke som han al
dri hadde set maken til fyrr. Allslags under
lege bilete var maala utanpaa. Han tok ho i
handi og vilde sjaa betre etter. Men du skrekk !
Han hadde ikkje gaatt, at det var lok paa
krukka, og daa han snudde og svinga paa ho
datt loket ned paa golvet og slo seg i hundrad
molar.
Muck vart stiv av redsle. No var han plent
nøydd til aa fara derifraa; elles kom kjerringi
til aa banka han i hel, so snart ho kom heim
att. Han berre saag seg so snarast ikring,
um det ikkje var noko han kunde faa bruk for
paa ferdl.
Daa fekk han sjaa eit par digre toflar. Dei
var ikkje vene, det er visst. Men skorne hans
var plent utslitne, og noko var betre enn inkje.
Diso for han snøgt or skorne sine og i toflane.
Ein stav med utskore løvehovud tok han dg
med seg; den kunde koma vel med. So hekta
han farssverdet med sida og skunda seg ut or
huset.
Han sprang og han sprang; han var so
redd den gamle kjerringi ; sprang, til han tykte
han maatte siga ende ned. So snøgt hadde han
aldri nokor tid sprunge fyrr. Det var som ein
kvan med makt skunda paa, og dreiv han av
stad, anten han so vilde eller ei. Han var
langt burt fraa byen komen. Men endaa sprang
han som det galdt livet.
Endeleg gjekk det upp for han, at det
maatte vera eitkvart gale paa ferde med tof
lane; for det var dei som skauv han fram og
ikkje vilde stogga upp. Han freista paa alle
maatar aa smetta or dei, men det gjekk heller
ikkje.
Daa ropa han reint i fraa seg
«Stopp! Stopp!»
Jau, daa stansa dei, og Muck slengde seg
utasa ned paa marki og kvilde seg.
Toflane var han overlag glad for. Han
hadde ikkje tent for inkje, naar han hadde dei.
Karm henda kunde dei hjelpa han til aa firma
lukka.
Arme Muck var so trøytt, so trøytt. Han
sovna mest med same der han laag.
Medan han laag der og sov, hadde han ein
underleg draum. Han tykte, at den vesle hun
den, som hadde hjelpt han hjaa kjerringi, kom
til han og sa:
«Kjære Muck, du skynar nok ikkje enno rett,
kor makelause toflane er. Du skal vita, at naar
du snurrar deg tri gonger rundt paa hælen i dei,
karm du fljuga kor langt det skal vera. Og med
stokken karm du firma skattar. Der gull er ned
grave, dunkar han tri gonger i jordi, og tvo gon
ger, naar det er sylv.»
Daa Vesle-Muck vakna, mintest han skilleg
draumen sin, og tenkte, han kunde likso godt
sjaa etter, um den slo til.
Han for i toflane og prøvde snurra seg tri
gonger rundt og rundt paa hælen. Men den som
hev freista aa gjera dette kunststykket tri gon
ger etter kvarandre i store rome toflar, vil ikkje
undrast paa, at Muck ikkje fekk det til med
fyrste gongen. Armingen datt og datt, um att
og um att, og slo seg syndleg. Men han gav
seg ikkje. Og langt um lenge lukkast det. Han
snurra seg tri gonger rundt paa hælen og ynskte
han var i næraste storby. Og toflane lyfte seg
upp i lufti, og av stad bar det, so snøgt som ein
vind.
Fyrr Vesle-Muck rett visste til seg, stod han
paa eit stort torg, og folk for att og fram, kjøpte
og selde. Men han laut snarast sjaa aa hava
seg utor vegen, for alle skubba til han og trødde
burti toflane hans, kvarheist han seg vende.
Vesle-Muck la no over med seg sjølv, kva
han skulde taka seg til, so han kunde tena til
levemaaten. Han hadde nok ein stav som kunde
syna nedgravne skattar, men det var ikkje sagt
det var so lett aa firma slik ein plass. Um det
kneip, kunde han sakte syna seg fram for pen
gar; men det heldt han seg for god til.
Endeleg kom han i hug toflane, kor snøgt
han kunde springa, naar han hadde dei paa seg.
«Karm henda karm toflane livnæra meg,»
tenkte han. Og han fann paa, at han vilde ste
seg som lauparsvein. Han tenkte kongen maatte
vera den som lønte best, og spurde seg fram til
slottet.
Ved slotsporten stod nokre vaktmenner, som
vilde vita ærendet hans. Han sa det, og dei
styrde han til hovudsmannen. Denne berre
kaldflirde, og sa:
«Kva slag, —du med dei smaa stutte føtene
dine vil vera lauparsvein. Vil du sjaa og hava
deg herifraa, og det paa timen ! Eg hev ikkje
stunder til aa hefta meg med slik hendesløyse.»
Men Vesle-Muck gav seg ikkje. Han meinte
paa, at han skulde gjerne springa um kapp med
kven det skulde vera.
Hovudsmannen laut læ, so ille det var, og
lova, at han same kvelden skulde faa kapp
springa med beste lauparsveinen hjaa kongen.
So gjekk han beinast til kongen og fortalde um
den vesle drengen og ærendet hans.
Kongen totte det var moro, og sa ifraa, at
baade han sjølv og heile hovet vilde koma og
sjaa paa kapprennet.
Og daa kvelden kom, sat det fullt upp av folk
som vilde sjaa paa dvergen og skeidet.
Daa kongen og heile hovet var til sæte
komne, steig Vesle-Muck fram for truna og
bukka djupt. Alle fniste og 10, daa dei fekk
sjaa denne vesle puslingen. Men Vesle-Muck
lét dei læ, han.
Han stelte seg no upp jamsides skeidbror
sin; det var den likaste lauparen kongen aatte.
Avgangsteikn vart gjeve, og skjott som ei pil
sprang dei tvo lauparane burtetter marki.
Fraa fyrst av fekk den andre ein stor fyre
mun; men Muck rende so snøgt etter paa tof
lane sine, at han ikkje berre tok han att, men
for framum og naadde fram til maalet lenge
fyre hin.
Alle vart forbina, og kongen sjølv klappa
i hendene. Heile flokken sette i høge fagnad
rop, skraala og skreik:
«Heil og sæl Vesle-Muck, beste lauparsvei
nen i verdi !»
Men Vesle-Muck la seg paa kne for kongen
og sa:
«Store konge, dette var berre ei liti prøve.
Eg karm nok meir enn som so. Skal eg ikkje
no faa vera lauparsvein hjaa deg?»
«Jau,» sa kongen, «du skal vera min eigen
ærendsvein og alltid vera hjaa meg. Du skal
faa hundrad gullpengar i løn um aaret og eta
ved mitt eige bord.»
So tenkte daa Muck, at han endeleg hadde
funne den lukka han so lenge hadde leita etter,
og vart baade glad og fegen. Og kongen leit
paa han og sette han til dei vandaste løyndar
ærendi sine. Og Muck gjorde alt so som han
skulde og var utruleg snøgg. Men dei andre
kongstenarane var ovundsjuke paa han, med
di han stod so høgt hjaa kongen, og freista
gong paa gong aa sverta han og leggja mein
raader for han hjaa kongen.
Muck visste vel um dette, men det var so
langt ifraa, at han vilde hemna seg, at han
heller berre tenkte paa, koss han skulde fara
aat, so han kunde verta godven med dei alle.
Ein kveld kom han ved eit hende burt i ei
kråa i slotshagen. Med eitt tok staven i handi
hans til aa skjelva og rista, og dunka tri gon
ger mot jordi.
Han skyna straks, kva dette tydde, drog
fram kniven, og skar merke i trei so han skulde
finna plassen att. So gjekk han inn i slottet
etter ein spade, og um natti, daa alle sov, smette
han seg burt att og gav seg til aa grava skat
ten upp.
Det var ein brote med gull der, so mykje
at han ikkje naame nær kunde bera med seg
alt. So stappa han ned i broklumma og trøya
so mykje han fekk rom til, og grov vel over
det som att var. Han kom seg dg godt og vel
upp paa romet sitt og gøymde gullet i slag
benken.
Daa Vesle-Muck hadde fenge so mange pen
gar, tenkte han, at no skulde nok alt verta paa
ei onnor gjerd, no han hadde raad til aa gjeva
uvenene sine gilde gaavor.
Men arme Muck, det var greidt aa skyna,
at han ikkje kunde vera gamal i verdi, naar han
tenkte han kunde kjøpa seg vener med gull.
Hadde han berre heller sett av garde paa tof
lane, og teke gullet med seg, medan tidi var god !
Gullet, som han saadde ut med rauste hen
der, skapte fleire uvener enn han nokor tid fyrr
hadde aatt.
Kjøkemeisteren sa «Han gjer falske pengar !»
Hovudsmannen sa «Han gjeng og gjøler
for kongen.»
Og skattmeisteren, som ikkje var fri han
var langfingra, sa beint ut:
«Han hev stole det.»
Munnskjenken sette seg fyre han vilde til
botnar i saki, og lest ein dag vera reint paa
graaten. Kongen spurde, kva som stod paa.
«Aa,» svara han, og lest turka taarone or
augo, «det er so vondt for meg, at du ikkje len
ger er nøgd med meg, herre konge.»
«Koss er det, du vasar, Korchu !» sa kongen
undren. «Kva tid hev eg sagt, eg ikkje var
nøgd med deg?»
Munnskjenken svara, at naar han gav den
eine dungen med gull etter hin til ærendsvei
nen sin, og dei trugne kongstenarane inkje fekk,
so var dette merke godt nok.
Kongen vart storleg forviten, og munnskjen
ken laut ut med alt han visste. Og det var ingi
sak aa faa kongen paa den trui, at Vesle-Muck
hadde stole av kongsskatten. Dette kom meir
enn vel med for skattmeisteren, som ikkje len
ger turvte ottast for rekneskapen.
Kongen baud at dei skulde vera etter Vesle Muck,
kvar helst han gjekk, og freista aa taka
han paa fersk gjerning, um raad var. Og daa
Vesle-Muck um natti gjekk ned i hagen og vilde
etter fleire pengar, vart han rett nok fakka nett
som han skulde gjera fyrste spadetaket. Muck
vart bunden og førd fram for kongen til liks
med pengekista, som dei hadde grave upp.
Skattmeisteren auste no utor seg um kor
sløgt han hadde lurt seg over Muck, nett som
denne stod og skulde grava pengekista ned i
jordi. Kongen spurde Muck, koss dette kunde
hanga i hop. Og Muck svara, som sant var,
at han ikkje vilde grava pengane ned, men
tvertum upp or jordi.
Daa kaldflirde uvenene hans, og kongen vart
styggeleg harm paa Muck, som kunde ljuga so
skamlaust. Han spurde skattmeisteren, um han
sakna so mykje, som her var, burt i skatte
romet, og skattmeisteren svara, at so mykje og
meir til var burte.
Daa sa kongen ifraa, at Muck skulde set
jast i fangeholet.
Men skattmeisteren akta seg vel for aa
nemna, at han hadde funne ein setel nedst paa
botnen av pengekista; og paa den stod:
«Fienden hev kome inn i landet mitt. Diso
gøymer eg nokre av pengane mine her. Men
den som finn dei og ikkje paa timen flir dei til
sonen min skal barmast i alle æva.
  Kong Sadi.»
So sat daa arme Muck der i fangeholet.
Uglad og urod i hugen var han. Han visste,
det var dødsstraff for aa stela. Fortelja kon
gen um staven vilde han ikkje, av di han ottast,
at daa laut han samstundes ut med alt um tof
lane.
Som ille var, kunde han ikkje faa nytta dei
her, som han stod bunden til veggen med
strame jarnband. Han kunde ikkje leda ein
finger, di heller; enn minder snurra seg tri
gonger rundt paa hælen.
Men dagen etter vart han dømd fraa livet,
og no saag han seg ingi onnor bergingsvon.
Det var daa betre aa leva staven forutan enn
aa lota døy. So laut han langt um lenge for
telja kongen rette samanhangen.
Kongen vilde fyrst ikkje tru han. Men Muck
sa seg god for aa gjeva syn for segn, dersom
han slapp aa døy. Det lova kongen, og hadde
dei til aa grava ned gull paa ein plass, so ikkje
Vesle-Muck saag det. Men Vesle-Muck fann
det mest med ein gong, for staven dunka rett
nok tri gonger i marki. Daa skyna kongen, at
skattmeisteren hadde snytt han, og sende han
ei silkesnor, so som skikken er i Austerland.
Det vil segja so mykje som, at dersom han ikkje
sjølv tok seg av dagar, vart han teken og hengd.
Men til Vesle-Muck sa kongen: «Eg hev
nok lova aa spara livet ditt, men eg kjenner
paa meg, at du ikkje hev tilstade alt; diso skal
du faa sitja der i fangeholet, heilt til du for
tel, koss det heng i hop, at du er so glup til aa
springa.»
Vesle-Muck hadde havt meir enn nok med
ei nott i fangeromet, og tilstod, at heile kunsti
laag i toflane. Men han lærde ikkje ifraa seg
knepet med aa snurra seg tri gonger rundt paa
hælen.
Kongen smatt sjølv i toflane, vilde prøva
dei, og laut renna rundt og rundt i hagen, som
han var forstyrra; for toflane isette av garde,
dei, og Vesle-Muck brydde seg ikkje ; han stoppa
dei ikkje, fyrr kongen datt sanselaus i koll.
Daa kongen kom til seg att, var han fælt
harm paa Vesle-Muck som hadde lata han
renna soleis:
«Eg hev nok lova deg liv og fridom,» sa
han, «men er du ikkje ute or landet mitt paa
tolv timar, so tek eg og hengjer deg upp.»
Toflane og staven læste han inne i skatte
romet sitt.
So arm som no hadde Vesle-Muck aldri
kjent seg, der han traska ut or landet og banna
seg sjølv, av di han hadde kunde nokor tid tru,
han skulde gjera lukka si ved hovet. Som vel
var, var det ikkje langt att til landegrensa;
paa aatte timar naadde han fram, endaa det
var surt aa traska og gaa, no som han hadde
vant seg til med toflane.
Daa han vel var ut or landet komen, tok
han av fraa landevegen og inn i ein tett skog.
Han vilde leita seg upp ein plass, der han kunde
leva aaleine, og i fred for andre menneske. Midt
inne i skogen kom han over ein grasgrodd voll
attved ein bekk. Her gav han seg til. Han
var leid livet; her vilde han vera, til dauden
kom.
Han var trøytt og sovna snart. Daa han
vakna, kjende han at han var svolten. Han
tenkte med seg, at det var no so si sak aa døy
av svolt, og saag ikring seg, um det skulde vera
eitkvart aa bita i.
Herlege mogne fikor hekk paa trei ikring,
og Vesle-Muck var ikkje sein, han kleiv upp og
sanka i hop so mange, som han tenkte han vann
aa eta. Dei smaka framifraa, berre at han vart
so tyrst etter dei, at han laut ned til bekken
etter vatn. Men du skrekk ! I vatnet fekk han
sjaa spegelbiletet sitt. Ven hadde han aldri
vore. Men no hadde han attpaa fenge tvo
lange øyro og ei diger upptrutna nase til pryd.
Overgjeven tok han seg med handi til øyro, og
rett nok var dei godt ei halv alen lange !
«Eg fortener eseløyro!» skreik han, «for eg
hev stelt meg som eit asen, og kasta burt lukka
mi, daa eg hadde ho.»
Han vildra halvt i ørske kring um i skogen
der, til han kjende seg svolten aa nyo. Det
var ingi onnor raad ; han laut eta seg mett paa
fikor som fyrr. Men medan han sat der og aat,
kom han paa, at han vilde sjaa og gøyma burt
dei fæle øyro og stappa dei uppunder hovud
plagget.
Men sjaa der! No var dei burte att! Man
sprang beinast ned til bekken, og vilde sjaa, um
det var so. Og rett nok, no var ikkje øyro hans
større enn dei pla vera, og den fæle trutne nasa
var likeins kvorvi burt.
No forstod han, koss det hadde bore til.
Daa han aat av fikone paa det fyrste treet,
hadde han fenge dei fæle, lange øyro og den
digre nasa. Men dei andre fikone hadde gjort
han god att.
Daa vart Vesle-Muck i godlag ; for no skyna
han, at lukka var med han, kor som var, og
vilde hjelpa han, so han kunde faa staven og
toflåne att.
Han sanka so mange fikor av kvart tre som
han var god til aa bera med seg, og for attende
til det landet, han nyst var komen fraa. I den
fyrste byen han kom til kjøpte han seg andre
klæde og farga haaret sitt, so han ikkje lenger
var til aa kjenna att. So skunda han seg att
ende til byen, der kongen budde.
Det var nett paa ei aarsens tid, daa mogi
frukt var sjeldsynt. Og Vesle-Muck sette seg
til med fikone sine utanfor slotsporten, der
kjøkemeisteren laut framum, naar han skulde
ut og kjøpa inn mat til kongsfolket.
Muck hadde ikkje lenge sete der, so kom
kjøkemeisteren, og skreik ende over seg, daa
han fekk sjaa dei fine fikone; dei laut han plent
hava, det same kva dei kosta. Og Muck var
ikkje dyr paa vårane sine heller, so dei vart
snart forlikte um prisen. Men ikkje fyrr hadde
Muck fenge pengane, so skunda han seg av
stad, det snøggaste han vann. Han ottast, det
kunde verta spurlag etter fikeseljaren, naar det
leid paa.
Kongen var i sers godlag ved bordet den da
gen, for kjøkemeisteren hadde bore fram det
eine matslaget betre enn hitt. Men daa fikone
vart framsette, skreik han ende over seg.
«Du er ein stas-kar, kjøkemeister! Dette
skal eg aldri gløyma deg !» ropa han, og det var
so han sikla etter denne forkun-retten. Med
eigi hand skifte han fikone rundt, ei til kvar
av dei som sat ved bordet, so nær som prin
sane og prinsessene; dei fekk tvo kvar. Men
dei fikone som att var, vilde han hava for sin
eigen munn. Han tok ei fike og prøvde; aldri
hadde han kjent noko so godt, tykte han.
«Men du store tid, far, koss er det, du ser
ut !» ropa ei av prinsessone med eitt. Alle saag
forbina paa kongen. Velduge øyro hekk ned
paa kvar side, og ei diger nase gøymde mest
burt baade munn og hoke.
Og daa dei skulde sjaa seg til, gaadde dei,
at kvar ein av dei hadde vorte sameleis prydd.
Det vart eit lurvelæte. Lækjar vart paa ti
men bodsend, og snart kom dokterar i hauge
vis upp paa slottet og skulde vita raad for dei
fæle utvokstrane. Dei laga pillor, og rørde i
hop smurning. Men like mykje hjelpte det.
Ein av prinsane vart skoren for det; men øyro
og nasa vaks ut att med det same.
Muck forstod av den røra som vart i byen,
at fikone hadde hjelpt, og tenkte med seg at
no var hans tid komi. For fikepengane kjøpte
han seg ein sid, svart dokterkjole og sette paa
seg eit langt graatt skjegg, so han saag ut som
ein gamal vismann. Med den andre fikesekken
paa rygg gjekk han upp paa slottet og lest vera
ein framand lækjar som hadde frett kva naud
dei var stedde i, og visste raad for ho.
Fraa fyrst av hadde dei ikkje større tru paa
han ; men daa Vesle-Muck gav ein av smaaprin
sane ei fike, og guten paa timen vart god att,
kom alle farande og vilde hava hjelp. Men kon
gen tok han i handi og leidde han inn i skatte
romet sitt.
«Her ser du skattane mine,» sa han. «No
karm du velja deg, kva du vil, og det skal vera
ditt, sosant du karm løysa meg av denne narre
hamen.»
Dette var noko som ikkje var Vesle-Muck
imot; for han hadde longe fenge auga paa sta
ven og toflane sine burti ei kråa. Han gjekk
no der att og fram og lest sjaa paa kongsskat
tane, til han stod burtved toflane sine. Snøgt
som ein elding smatt han ned i dei, og treiv
staven. So reiv han av seg skjegget og synte
fram det rette, velkjende andlitet sitt.
«Din skarv du er!» skreik han til kongen.
«Du lønte den trugne tenaren din med spé og
vantakk. Til straff skal du i all framtid sjaa
ut som du gjer no; so tenkjer eg ikkje, du gløy
mer Vesle-Muck so snart.»
Han snurra seg tri gonger rundt paa hælen,
ynskte seg langt derifraa, og fyrr kongen fekk
sansa seg var Muck burte.
Sidan hev Vesle-Muck levt her i byen. Han
hev pengar nok; men han held seg for seg sjølv,
for han vanvyrder menneski. Han hev lese og
tenkt mykje, og hev vorte ein klok mann. Tyk
kjer du, han ser noko underleg ut, so er han
likevel ikkje den mann ein skal apast med.»
Dette fortalde far. Eg sa, eg var leid for
eg hadde fare so stygt, og far tilgav meg og eg
slapp resten av straffi. Eg fortalde leike
brørne mine um Vesle-Muck og alle tilburdane
hans, og me vart paa slutten so glade i han, at
ikkje ein vilde ropa eit hædings ord etter han.
Tvertum tok me alle huvone vent av, naar me
møtte han, og bukka djupare for han enn for
sjølve presten.»
Ferdafylgjet fann paa, dei vilde gjeva seg
att ein dags tid der i herbyrget, so baade dei
og dyri fekk kvila seg ein grand.
Den dagen kom turen til femte kjøpman^
nen til aa fortelja. Han heitte Ali Sizah. Li
vet hans hadde vore for fatigt paa hendingar,
lét han, til at nokon skulde tykkja hugnad i aa
høyra um det. Men han skulde fortelja eit
eventyr i staden. Det var

