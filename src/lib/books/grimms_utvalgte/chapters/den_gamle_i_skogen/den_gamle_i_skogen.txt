11.

Den gamle i skogen.

En fattig tjenestepike reiste engang med sit her
skap igjennem en stor skog, og da de var midt inde
i skogen kom der røvere frem og dræpte dem som
de fandt; de døde alle undtagen piken, som hadde
sprunget ut av vognen og skjult sig bak et træ. Da
røverne var borte med sit bytte, kom hun frem og
saa det skrækkelige syn av de dræpte; hun begyndte
da at graate bitterlig og sa: »Hvad skal jeg stak
kars pike nu ta mig til, jeg kan ikke linde frem i
skogen, og her er ikke noget hus, saa jeg sikkert
kommer til at sulte ihjel.« Hun gik omkring like
til kvelden og lette efter en vei, men kunde ikke
finde nogen; saa satte hun sig under et stort træ og
gav sig Gud i vold, og vilde bli sittende der og
vilde ikke gaa bort, hvad der end maatte hænde.
Men da hun hadde sittet der en stund, kom der
flyvende en hvit due med en liten guldnøkkel i næbbet,
la den i hendes haand og sa: »Ser du det store træ
der henne, paa det er der en liten laas, som du kan
lukke op med denne lille nøkkel, saa finder du mat
nok og kommer ikke til at lide nogen sult.« Da gik
hun hen til træet og lukket det op, og fandt melk i
en liten kop og hvetebrød til at bryte op i melken,
saa hun kunde spise sig mæt. Da hun var mæt, sa
hun: »Nu er det paa den tid, da hønsene flyr op til
kvelds, jeg er saa træt, gid jeg ogsaa kunde lægge
mig i min seng!« Da kom duen flyvende igjen og
hadde en anden guldnøkkel i nebbet, og sa: »Luk
op det træ der, saa finder du en seng.« Hun lukket
det op og fandt en deilig bløt seng, saa bad hun til

51

Vorherre, at han skulde bevare hende om natten og
la sig til at sove. Om morgenen kom duen flyvende
for tredje gang, bragte hende igjen en liten nøkkel
og sa: »Luk op det træ der, saa tinder du klær;« og
da hun lukket det op, fandt hun klær, som var be
sat med guld og ædelstener og saa prægtige at ingen
kongedatter kunde ha dem prægtigere. Slik levde hun
nu i lang tid, og duen kom hver dag og sørget for
alt, hvad hun behøvde, og hun levde godt og rolig.
Men engang kom duen og sa : » Vil du gjøre no
get for min skyld?« »Hjertelig gjerne, « sa piken. Da
sa duen: »Jeg vil føre dig til et litet hus, der skal du
gaa ind, og midt i skorstenen sitter en gammel kone,
som sier »god dag« til dig; men gi hende for Guds
skyld ikke noget svar, hvad hun end sier eller gjør,
men gaa forbi hende paa høire haand. Der er en
dør, som du lukker op, saa kommer du ind i en
stue, hvor der ligger mange, mange ringer av alle
slag paa bordet og iblandt dem er der mange med
prægtige funklende stener; men dem maa du la ligge
og kun søke ut en glat ring, som ogsaa er iblandt
dem, og bring den til mig saa hurtig du kan.« Piken
gik hen til huset og aapnet det; der sat en gammel
kone, som gjorde store øine da hun saa hende og
sa: »God dag, mit barn!« Hun svarte ikke, men gik
like hen til døren. »Naa, hvorhen?* ropte konen og
tok hende i kjolen og vilde holde hende fast; »det
er mit hus, ingen faar lov at komme derind, naar
jeg ikke gir ham lov.« Men piken tidde bestandig
stille, rev sig løs og gik like ind i stuen. Der laa nu
paa bordet mange, mange ringer, som glimret og

52

funklet for hendes øine, dem kastet hun omkring og
lette efter den glatte, men kunde ikke tinde den.
Mens hun lette slik, saa hun at den gamle snek sig
bort med et fuglebur i haanden, som hun vilde bort
med; da gik hun hen og tok buret fra hende, og
da hun løftet det op og saa derind, sat en fugl
der som hadde den glatte ring om nebbet. Da blev
hun inderlig glad, løp ut av huset med den og tænkte
at den hvite due skulde komme og hente ringen,
men den kom ikke. Saa lænte hun sig op til et træ
og vilde bie paa den, og mens hun stod slik, syntes
hun at træet blev mykt og bøielig, at det sænket sine
grener ned og at grenene pludselig slynget sig omkring
hende og forvandlet sig til to armer. Da hun saa sig
om, var træet blit til en deilig mand, som omfavnet
hende, kysset hende hjertelig og sa: »Du har frelst
mig, den gamle er en heks, som har forvandlet mig
til et træ; men hver dag var jeg i et par timer en
due, og saa længe som hun havde ringen, kunde jeg
ikke faa min menneskelige skikkelse igjen. « Da blev
ogsaa hans tjenere og hester befridd fra troldommen
og forvandlet fra trær, og de stod ved siden av ham.
Saa reiste de tilbake til hans rike, for han var en
kongesøn. Han giftet sig med piken; og de levde vel
og lykkelig sammen.

53

