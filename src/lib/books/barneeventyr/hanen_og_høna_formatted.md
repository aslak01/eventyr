# Hanen og høna

Høna: «Du lover meg sko, år for år, år for år, og jeg får ingen sko!»

Hanen: «Du skal nok få sko!»

Høna: «Jeg verper egg, og jeg gjør godt, og enda må jeg gå her barføtt!»

Hanen: «Så ta dine egg og reis til byen og kjøp deg sko, og gå ikke lenger barføtt!»

# Jomfru Maria som gudmor

Langt, langt borti en stor skog bodde engang et par fattigfolk. Konen kom i barselseng og fødte et barn, en vakker datter. Men de var så fattige, at de visste ikke hvordan de skulde få barnet til dåpen. Mannen måtte da en dag ut for å se å få fadderer som selv kunde ofre; han gikk hele dagen både til den ene og til den andre; men alle sa de, at de nok vilde være fadder, men ingen syntes han
