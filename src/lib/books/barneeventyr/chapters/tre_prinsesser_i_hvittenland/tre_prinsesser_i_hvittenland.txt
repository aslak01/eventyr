De tre prinsesser i Hvittenland
LJet var engang en fisker, som bodde tett ved
slottet og fisket til kongens bord. En dag han var
ute og fisket, fikk han ingenting; han kunde bære
sig at som han vilde, agne og fiske, og fiske og
agne, så hang det ikke et bein på kroken. Men
da det led langt på dag, dukket det op et hode av
vannet og sa: «Får jeg det som konen din bær
under beltet, skal du få fisk nok.» Mannen svarte
straks ja, for han visste ikke av at hun var med
barn. Siden fikk han da fisk om dagen kan hende,
og det så mye han vilde ha. Men da han kom
hjem om kvelden og fortalte hvordan han hadde
fått all fisken, tok konen til å gråte og bære s; g,
og bad Gud hjelpe sig for det løftet mannen hadde
gjort; for hun bar et barn under beltet, sa hun.
Det spurtes snart oppe på slottet, at konen var så
sorggiven, og da kongen fikk høre det, lovte han
å ta barnet til sig og se til å frelse det. Det led
med det skred, og da tiden var omme, fikk konen
et guttebarn; det tok da kongen til sig og opdrog
det som sin egen sønn, like til gutten var voksen.
Da bad gutten en dag om lov til å følge faren
ut og fiske; han hadde så inderlig lyst til det, sa
han. Kongen vilde nødig tillate det, men til slutt
fikk gutten lov; han blev med faren, og det gikk
godt og vel nok hele dagen, like til de kom til
lands om kvelden. Da hadde sønnen glemt efter
sig lommetørklæet sitt, det vilde han springe ut i
båten efter. Men med det samme han kom uti, tok
båten til å gå med ham, så det fosset, og alt gutten
holdt imot med årene, så hjalp det ikke; det gikk
og det gikk hele natten, og endelig kom han langt,
langt bort til en hvit strand. Der gikk han i land,
og da han hadde gått et stykke, møtte han en
gammel mann med hvitt sidt skjegg.
«Hvad heter det her?» sa gutten.
«H vittenlan d,» svarte mannen. Og så bad
han gutten si ham hvor han var fra og hvad han
vilde, og det fortalte gutten ham.
«Ja,» sa mannen, «når du nå går frem langs
med stranden her, så kommer du til tre kongs
døtrer, som står i jorden, så de bare har hodet
oppe. Så roper den første — det er den eldste —
og ber dig så vakkert komme og hjelpe sig, og det
gjør den andre også; men ingen av dem skal du
gå bort til; skynd dig bare fra dem, som du aldri
hørte eller så dem. Men den tredje skal du gå
bort til og gjøre det hun ber dig om; det blir din
lykke det.»
Da gutten kom til den første av prinsessene,
ropte hun til ham og bad ham så inderlig vakkert
at han skulde komme til henne; men han gikk som
han aldri så henne; like ens gikk han forbi den
andre; men den tredje gikk han bort til.
«Vil du gjøre det jeg sier dig, skal du få hvem
av oss tre du vil,» sa prinsessen.
Ja, det vilde han gjerne; og så fortalte hun, at
tre troll hadde satt dem alle tre ned i jorden der;
men før hadde de bodd på det slottet han kunde se
borte i skogen. «Nå skal du gå inn i slotte og la
trollene piske dig en natt for hver av oss,» sa hun;
«orker du tåle det, så frelser du oss.»
Ja, svarte gutten, det skulde han nok prøve.
«Når du går inn,» sa prinsessen igjen^ «står det
to løver i porten, men bare du går midt imellem
dem, så gjør de dig ikke noe. Gå så bent frem,
inn på et mørkt lite mm; der skal du legge dig.
Så kommer trollet og slår dig; men så skal du ta
flasken som henger på veggen, og smøre dig der
han har slått dig, så er du like god igjen. Grip
så sverdet som henger ved siden av flasken, og
hogg ihjel trollet.»
Ja, han gjorde som prinsessen sa, han gikk midt
imellem løvene, som han ikke så dem, og like inn
i det vesle kammerset, og der la han sig.
Første natten kom det et troll med tre hoder og
tre ris og pisket gutten syndig; men han holdt ut
til trollet var ferdig, så tok han flasken og smurte
sig, og så grep han sverdet og hogg ihjel trollet.
Da han så kom ut om morgenen, stod prinsessene
over jorden til beltet. Den andre natten gikk det
like ens; men det trollet som da kom, hadde seks
hoder og seks ris, og det pisket ham enda verre
enn det forrige; men da han kom ut om morgenen,
stod prinsessene over jorden til smalleggen. Tredje
natten kom det et troll som hadde ni hoder og ni
ris, og slo og pisket gutten så lenge at han dånet til
sist; så tok trollet ham og kastet ham mot veggen,
men ved det falt krukken ned, så det skvatt utover
ham, og så blev han like god igjen. Da var han
ikke sein, han grep sverdet og hogg ihjel trollet,
og da han den morgenen kom ut av slottet, stod
prinsessene helt ovenpå jorden. Så tok han den
yngste av dem til dronning og levde godt og vel
med henne i lang tid.
Men endelig fikk han lyst til å reise hjem litt og
se til foreldrene sine. Det var dronningen ikke
mye for; men da han lengtet så hårdt og endelig
måtte og skulde avsted, sa hun til ham : «Ett skal
du love mig, at du gjør det som far din ber dig,
men ikke det som din mor ber dig,» og det lovte
han. Så gav hun ham en ring, som var slik at
den som hadde den på, kunde ønske to ting, hvad
han vilde. Han ønsket sig da hjem, og foreldrene
kunde ikke bli ferdig med å undre sig nok over
så staselig og gild han var.
Da han hadde vært hjemme noen dager, vilde
moren han skulde gå op til slottet, så kongen
kunde få se for en mann han nå var blitt. Faren
sa: «Nei, det bør han ikke gjøre, for så kan vi
ikke ha noen glede av ham den stunden.» Men
det hjalp ikke, moren tagg og bad ham så lenge
til han gikk.
Da han kom op dit, var han gildere både i klær
og all ting enn fosterfar sin. Dette likte nå ikke
han mer enn måtelig, og så sa han: «Ja, men nå
kan du se hvordan min dronning er ; jeg kan ikke
få se din jeg. Jeg tror ikke d u har så vakker
dronning.»
«Gid hun bare stod her, skulde du få se det!»
sa den unge kongen, og straks så stod hun der.
Men hun var så sorgfull og sa til ham : «Hvorfor
gjorde du ikke som jeg bad dig om, og hørte efter
hvad din far sa dig? Nå må jeg straks hjem igjen
jeg, og du har brukt begge ønskene dine.» Dermed
knyttet hun en ring i håret hans, som navnet
hennes stod på, og ønsket sig så hjem igjen.
Da blev den unge kongen rent sorggiven, og
gikk dag ut og dag inn og tenkte bare på hvordan
han skulde komme tilbake til dronningen sin. Jeg
får se, om jeg ikke noensteds kan få spurt hvor
Hvittenland er, tenkte han, og drog så ut i verden.
Da han hadde gått en stund, kom han til et berg;
der møtte han én som var herre over alle dyrene i
skogen — for de kom, når han blåste i et horn han
hadde — og så spurte kongen efter Hvittenland.
«Ja, jeg vet det ikke,» svarte mannen; «men jeg
skal spørre dyrene mine.» Så blåste han dem inn,
og spurte om noen av dem visste hvor Hvittenland
lå; men det var ingen som visste det.
Så gav mannen ham et par ski. «Når du står
på disse,» sa han, «så kommer du til bror min,
som bor hundrede mil herifra; han er herre over
alle fuglene i luften; spør han! Når du er kommet
frem, så snur du bare skiene, slik at odden vender
hit, så går de hjem av sig sjøl.»
Da kongen kom dit, snudde han skiene, slik
som herren over dyrene hadde sagt, og så gikk
de tilbake.
Han spurte igjen efter Hvittenland, og mannen
blåste inn alle fuglene, og spurte om noen av
dem visste hvor Hvittenland lå. Nei, ingen visste
det. Lenge efter de andre kom også en gammel
ørn; hun hadde vært borte i ti runde år; men hun
visste det heller ikke.
«Ja ja,» sa mannen, «så skal du få lånt et par
ski av mig; når du står på dem, så kommer du til
bror min, som bor hundrede mil herifra; han er
herre over alle fiskene i havet; du får spørre han.
Men glem ikke å snu skiene!»
Kongen takket og steg på skiene; og da han
var kommet til han som var herre over fiskene i
havet, snudde han dem, og så gikk de tilbake,
likesom de andre. Så spurte han efter Hvittenland
igjen.
Mannen blåste da inn fiskene; men ingen visste
noget. Endelig kom en gammel, gammel gjedde,
som han hadde et svare bry med å få blåst inn.
Da han spurte henne, sa hun: «Jo, der er jeg vel
kjent; for nå har jeg vært kokke der i ti år.
Imorgen skal jeg dit igjen; for da skal den dron
ningen som kongen blev borte for, ha bryllup med
en annen.»
«Siden det er så, skal jeg si dig en råd,» sa
mannen. «Her borte på en myr står tre brødre,
som har stått der i hundrede år, og slåss om en
hatt, en kappe, og et par støvler; når en har de
tre tingene, kan han gjøre sig usynlig og ønske
sig så langt han vil. Du kan si til dem, at du
vil prøve tingene og siden avsi dom imellem dem.»
Ja, kongen takket for sig, gikk og gjorde så.
«Hvad er det Dére står her og slåss evig og
evindelig om?» sa han til brødrene; «la mig prøve
tingene, så skal jeg dømme mellem Dere.» Det
vilde de gjerne; men da han hadde fått hatten og
kappen og støvlene, sa han: «Når vi møtes næste
gang, skal Dere få høre dommen,» og dermed øn
sket han sig avsted.
Mens han for i luften, kom han i følge med
nordenvinden.
«Hvor skal du hen?» spurte nordenvinden.
«Til Hvittenland,» sa kongen, og dermed fortalte
han det som hadde hendt ham.
«Ja,» sa nordenvinden, «du farer vel litt fortere
du; jeg skal nå inn i hver krok og gufse og blåse
jeg. Men når du kommer frem, så still dig på
trappen, ved siden av døren, så skal jeg komme
susende, som jeg vil blåse ned hele slottet. Når
da prinsen som skal ha dronningen din, kommer
ut og skal se hvad som er på ferde, så tar du ham
i nakken og kaster ham ut; siden skal nok jeg
prøve å få ham av gårde.»
Ja, som nordenvinden hadde sagt, så gjorde
kongen; han stillet sig på trappen, og da norden
vinden kom susende og brusende og tok tak i
veggen på slottet, så det ristet, gikk prinsen ut og
skulde se hvad som var på ferde; men med det
samme han kom, tok kongen ham i nakken og
kastet ham ut, og så tok nordenvinden ham og
reiste av med ham. Da han var blitt kvitt han,
gikk kongen inn i slottet. Først kjente ikke dron
ningen ham, for han var blitt så mager og bleik,
ved det han hadde vandret så lenge og vært så
sorgfull; men da han viste henne ringen, blev
hun hjertens glad, og så blev det rette bryllupet
holdt, så det spurtes både vidt og bredt.
