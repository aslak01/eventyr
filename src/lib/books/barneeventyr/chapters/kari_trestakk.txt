Kari Trestakk.
LJet var engang en konge som var blitt enke
mann. Efter dronningen sin hadde han en datter,
som var så snild og så vakker at ingen kunde
være snildere og vakrere. Han gikk lenge og
sørget over dronningen, som han hadde holdt
meget av, men til sist blev han lei av å leve enslig,
og giftet sig igjen med en enkedronning, som også
hadde en datter; men hennes datter var likeså
stygg og slem, som den andre var snild og
vakker. Stemoren og datter hennes var avindsyke
på kongsdatteren, for det hun var så deilig;
men så lenge som kongen var hjemme, torde
de ikke gjøre henne noget, for han holdt meget
av henne.
Om en stund fikk kongen krig med en annen
konge og drog ut i leding; da trodde dronningen,
hun kunde gjøre hvad hun vilde, og så både sultet
og slo hun kongsdatteren, og var efter henne i
hver krok. Til sist syntes hun all ting var for
godt for henne, og så satte hun henne til å gjæte.
Hun gikk da med buskapen og gjætte i skogen og
på fjellet. Mat fikk hun lite eller ingenting av;
bleik og mager blev hun, og næsten alltid gråt
hun og var sørgmodig.
I buskapen var det en stor blå stut, som støtt
holdt sig så fin og blank, og den kom ofte bort
til kongsdatteren og lot henne kjæle sig. En gang
som hun satt og gråt og var utav det igjen, kom
stuten bort til henne og spurte hvorfor hun var så
sørgmodig. Hun svarte ingenting, men blev ved å
gråte. «Ja,» sa stuten, «jeg vet det nok, enda du
ikke vil si det; du gråter for det dronningen er
slem mot dig, og fordi hun vil sulte dig ihjel. Men
mat har du ikke nødig å sørge for; i det venstre
øret mitt ligger det en duk, og når du tar og brer
ut den, kan du få så mange retter du vil.» Det
gjorde hun, hun tok duken og bredde den ut på
gresset, og så disket den op med de fineste retter
noen kunde ønske sig; det var både vin og mjød
og søtkake. Hun kom nå snart i hold igjen, og
blev så rød og rund og hvit, at dronningen og den
tørrskranglete datter hennes blev både blå og bleike
av sinne over det. Dronningen kunde slett ikke
skjønne, hvordan stedatteren kunde komme til å
se så godt ut på så dårlig kost; så sa hun til en
terne, at hun skulde gå efter henne i skogen, og
passe på og se hvordan det hang ihop, for hun
trodde at noen av tjenestefolkene gav henne mat.
Jenta gikk da efter i skogen og passet på, og så
fikk hun se kongsdatteren tok duken ut av øret
på den blå stuten og bredde den ut, så disket duken
op med de gildeste retter, som kongsdatteren gjorde
sig til gode med. Det gikk jenta hjem og sa til
dronningen.
Nå kom kongen hjem, og hadde vunnet over den
andre kongen, som han hadde vært i krig med;
det blev stor glede over hele slottet, og ingen var
gladere enn kongens datter. Men dronningen la
sig syk og gav doktoren mange penger, forat han
skulde si hun ikke kunde bli frisk igjen, uten at
hun fikk kjøtt av den blå stuten å ete. Både
kongsdatteren og folkene spurte doktoren, om ikke
noe annet kunde hjelpe, og bad for stuten, for alle
holdt av den, og de sa at det fantes ikke make til
stut i hele riket; men nei, den måtte slaktes og den
skulde slaktes, det var ingen annen råd. Da kongs
datteren hørte det, blev hun ille ved og gikk ned i
fjøset til stuten. Den stod der også og hang med
hodet, og så så sørgmodig ut, at hun skar i å
gråte.
«Hvad gråter du for?» sa stuten.
Så sa hun at kongen hadde kommet hjem igjen,
og at dronningen hadde lagt sig syk, og at hun
hadde fått doktoren til å si at hun ikke kunde bli
frisk, dersom hun ikke fikk kjøtt av den blå stu
ten, og nå skulde han slaktes.
«Får de først livet av mig, så dreper de snart
dig og,» sa stuten; «vil du som jeg, så reiser vi
vår vei i natt.»
Ja, kongsdatteren syntes nok det var vondt å
reise fra far sin; men det var enda verre å være
i hus med dronningen, og så lovte hun stuten at
hun skulde komme.
Om kvelden, da alle de andre hadde lagt sig,
stiltret kongsdatteren sig ned i fjøset til stuten;
så tok han henne på ryggen og for av gårde det
forteste han kunde. Da nå folkene kom op i otta
næste dagen og skulde slakte stuten, var den vekk,
og da kongen kom op og spurte efter datteren, var
hun også borte. Han sendte ut bud på alle kanter
for å lete efter dem, og lyste efter dem fra kirke
bakken, men det var ingen som hadde sett noe
til dem.
Imens for stuten gjennem mange land med
kongsdatteren på ryggen, og så kom de til en stor
kobberskog; trær og grener og blad og blommer
og all ting var av kobber.
Men før de reiste inn i skogen, sa stuten til
kongsdatteren: «Når vi nå kommer inn i skogen,
må du ta dig vel i akt, så du ikke rører et blad av
den engang, ellers er det ute både med mig og
med dig, for her bor et troll med tre hoder, som
eier den.»
Nei kors, hun skulde ta sig vel i vare og ikke
røre noe.
Hun var så forsiktig og bøide sig til side for
grenene og skjøv dem bort med hendene; men det
var så trangskoget at det næsten ikke var råd å
komme frem, og hvordan hun stelte sig, kom hun
likevel til å rive av et blad, som hun fikk i hånden.
«Ån, au, hvad gjorde du nå?» sa stuten; «nå
gjelder det å slåss på liv og død.
Straks efter var de ved enden av skogen, og da
kom det et troll farendes med tre hoder.
«Hvem er det som rører min skog?» sa trollet.
«Den er likeså mye min som din,» sa stuten.
«Det skal vi nappes om,» skreik trollet.
«Kan så det,» sa stuten.
Så rente de ihop og sloss, og stuten den stanget
og spente av alle livsens krefter, men trollet slo
like godt, og det varte hele dagen før stuten fikk
ende på det, og da var han så full av sår og så
ussel at han næsten ikke orket gå. Så måtte de
hvile over en dag; og så sa stuten til kongsdatteren,
at hun skulde ta det smurningshornet som hang
ved beltet til trollet, og smøre ham med. Da kom
han sig, og dagen efter ruslet de avsted igjen.
De reiste nu i mange, mange dager, og så kom
de langt om lenge til en sølvskog; trær og grener
og blad og blommer og all ting var av sølv.
Før stuten gikk inn i den, sa han til kongs
datteren: «Når vi nå kommer inn i denne skogen,
må du for guds skyld ta dig vel i akt; du må slett
ikke røre ved noen ting, og ikke rive av så mye
som et blad, for ellers er det ute bade med dig og
med mig; det er et troll med seks hoder som eier
den, og det tror jeg snaut jeg kan rå med.»
«Nei,» sa kongsdatteren, «jeg skal nok akte
mig, og ikke røre ved det, du ikke vil jeg skal
røre.»
Men da de kom inn i skogen, var den så tett og
så trang at de næsten ikke kunde komme frem.
Hun for så varlig som hun kunde, og bøide sig til
siden for grenene og skjøv dem bort foran sig
med hendene; men hvert øieblikk slo kvistene
henne i øinene, og hvordan hun stelte det, så kom
hun til å rive av et blad.
«Au, au, hvad gjorde du nå?» sa stuten; «nå
gjelder det å slåss på liv og død, for dette trollet
har seks hoder og er dobbelt så sterkt som det
andre; men bare pass på bladet og gjem det vel.»
Rett som det var, så kom trollet. «Hvem er det
som rører ved min skog?» sa det.
«Den er likeså mye min som din,» sa stuten.
«Det skal vi nappes om,» skreik trollet.
«Kan så det,» sa stuten — og røk på trollet, og
stanget ut øinene på det og kjørte hornene tvers
igjennem det, så tarmene rant ut, men det slo like
godt, og det varte i tre samfulle dager før stuten
fikk livet av det. Men da var han også så ussel
og opgitt, at han med nød og neppe kunde røre
sig, og så full med sår at blodet rant. Så sa han
til kongsdatteren, at hun skulde ta smurnings
hornet som hang ved beltet til trollet, og smøre
ham med. Det gjorde hun, og så kom han sig;
men de måtte ligge over og hvile en uke, før han
orket å gå lenger.
Endelig gav de sig på veien igjen; men stuten
var skrøpelig enda, og det gikk ikke fort i først
ningen. Kongsdatteren vilde spare stuten, og sa
at hun var så ung og lett på foten, hun kunde
gjerne gå; men det fikk hun slett ikke lov til; hun
måtte sette sig op på ryggen hans igjen.
Så reiste de i lang tid og gjennem mange land,
og kongsdatteren visste slett ikke hvor det bar
hen, men langt om lenge kom de til en gullskog;
den var så gild at gullet dryppet av den, og trær
og grener og blomster og blad var av bare gull.
Her gikk det like ens som i kobberskogen og
sølvskogen. Stuten sa til kongsdatteren, at hun
slett ikke på noen måte måtte røre ved den, for
det var et troll med ni hoder som eide skogen; det
var mye større og sterkere enn begge de andre til
sammen, og stuten trodde slett ikke at han kunde
rå med det. Nei, hun skulde nok passe sig og ikke
røre ved skogen, det kunde han nok vite. Men da
de kom inn i den, så var den enda tettere enn
sølvskogen, og dess lengere de kom, dess verre
blev det; skogen blev tettere og tettere og trangere
og trangere, og til sist syntes hun de ikke på noe
sett eller vis kunde komme frem; hun var så redd
for å rive av noe, at hun satt og snudde og bøide
sig både hit og dit for kvistene og skjøv dem bort
fremfor sig med hendene; men alt i ett slo de
henne i øinene, så hun ikke kunde se hvor hun
grep henne, og før hun visste av det, hadde hun et
gulleple i hånden. Hun var så hjertelig redd at
hun gråt, og vilde kaste det igjen; men stuten sa
hun skulde ikke, men gjemme det vel, og trøstet
henne så godt han kunde; men han trodde det
blev et hardt basketak, og han tvilte på det vilde
gå godt.
Kett som det var, så kom trollet med ni hoder;
det var så fælt at kongsdatteren næsten ikke torde
se på det.
«Hvem er det som rører min skog?» skreik det.
«Den er likeså mye min som din,» sa stuten.
«Det skal vi nappes om,» skreik trollet.
«Kan så det,» sa stuten.
Og så rente de ihop og sloss, og det var så fælt
å se på, at kongsdatteren var nære på å dåne.
Stuten stanget ut øinene på trollet, og kjørte hor
nene tvers igjennem det så innvollene valt ut; men
trollet slo like godt, for når stuten fikk stanget
ihjel ett hode, blåste de andre liv i det igjen, og
det varte en hel uke, før han var i stand til å få
livet av det. Men da var stuten så ussel og skrø
pelig at han ikke kunde røre sig. Sår hadde han
over det hele; han kunde ikke engang si så mye
som at kongsdatteren skulde ta smurningshornet
til trollet og smøre ham med. Men hun gjorde det
likevel, og da kom han sig også; men de måtte
ligge over og hvile i tre uker, før han var god for
å gå videre.
Da reiste de så smått avsted, for stuten sa at de
skulde litt lenger frem, og så kom de over mange
store åser med tykk skog. Dette varte nå en stund,
så kom de op på fjellet.
«Ser du noe?» spurte stuten.
«Nei, jeg ser ikke annet enn himlen og ville
fjellet,» sa kongsdatteren.
Da de kom litt høiere op, blev fjellet slettere, så
de kunde se videre ikring sig.
«Ser du noe nå?» sa stuten.
«Ja, jeg ser et lite slott langt, langt borte,» sa
kongsdatteren.
«Det er nok ikke så lite enda,» sa stuten.
Langt om lenge kom de til en stor haug, hvor
det var en tverrbratt bergvegg.
«Ser du noe nå?» sa stuten.
«Ja, nå ser jeg slottet tett ved, nå er det mye,
mye større,» sa kongsdatteren.
«Dit skal du,» sa stuten; «straks nedenfor slottet
er det et grisehus, og der skal du være. Når du
kommer dit, finner du en trestakk; den skal du ta
på dig, og gå frem til slottet, og si du heter Kari
Trestakk, og be om tjeneste. Men nå skal du ta
den vesle kniven din og skjære hodet av mig med;
så skal du flå mig og rulle ihop huden, og legge
den under bergveggen der, og inne i huden skal
du legge kobberbladet og sølvbladet og gulleplet.
Borte ved berget står det en kjepp; når du vil mig
noe, så banker du bare på bergveggen der
med den.»
I førstningen vil de hun ikke; men stuten sa, at
det var den eneste takken han vilde ha for det han
hadde gjort mot henne, og så kunde hun ikke
annet. Hun syntes det var så inderlig vondt, men
hun trælet og skar med kniven på det store
dyret, til hun fikk av hodet og huden, så
la hun den sammen borte under bergveggen,
og la kobberbladet og sølvbladet og gulleplet inn
i den.
Da hun hadde gjort det, så gikk hun bortover
til grisehuset; men alt som hun gikk, gråt hun og
var rent utav det. Der tok hun trestakken på sig,
og så gikk hun frem til kongsgarden; da hun kom
inn på kjøkkenet, bad hun om tjeneste, og sa at
hun hette Kari Trestakk. Ja, sa kokka, det kunde
hun nok få, hun kunde få lov til å være der og
vaske op, for den som hadde gjort det før hadde
nyss gått sin vei; «men når du blir lei av å være
her, så stryker du vel din kos, du også,» sa hun.
Nei, det skulde hun slett ikke.
Hun var både flink og snar til å vaske op. Om
søndagen skulde det komme fremmede til kongs
gården. Så bad Kari om åfå lov til å gå med
vaskevann til prinsen; men de andre lo av henne
og sa: «Hvad vil du der? Tror du prinsen vil
vite noe av dig, som ser slik ut?»
Hun gav sig ikke hun, men holdt ved å be, og
endelig fikk hun da lov.
Da hun gikk opover trappene, ramlet det i tre
stakken, så prinsen kom ut og spurte: «Hvad er
du for en?»
«Jeg skulde nok bære vaskevann til Dere jeg,»
sa Kari.
«Tror du jeg vil ha det vaskevannet du bærer?»
sa prinsen, og slo vannet over henne.
Med det måtte hun gå; men så bad hun om lov
til å gå til kirken; det fikk hun også, for kirken
lå tett ved. Men først gikk hun bort til berget og
banket på med kjeppen som stod der, slik som
stuten hadde sagt. Straks kom det ut en mann og
spurte hvad hun vilde. Kongsdatteren sa, at nå
hadde hun fått lov til å gå i kirke og høre på
presten, men hun hadde ingen klær å ha på sig.
Så kom han med en kjole til henne, den var så
blank som kobberskogen, og hest og sal fikk hun
også. Da hun kom til kirken, var hun så vakker
og gild, at alle undres på hvem hun var, og
næsten ingen hørte efter det presten sa, for
de så for mye på henne; prinsen selv likte henne
så godt, at han ikke kunde ta øinene fra henne et
øieblikk.
I det samme hun gikk ut av kirken, sprang
prinsen efter og drog kirkedøren til efter henne,
og så fikk han den ene hansken hennes i hånden.
Da hun gikk bort og satte sig på hesten, kom
prinsen efter igjen, og spurte hvor hun var fra.
«Jeg er fra Vaskeland,» sa Kari; og da prinsen
tok frem hansken og vilde gi henne den igjen,
sa hun:
«Lyst fore og mørkt bak,
så prinsen ikke ser hvor jeg ri'r hen idag!»
Prinsen hadde aldri sett make til hanske, og
han for både vidt og bredt og spurte efter det
landet, den stolte damen som reiste fra hansken
sin, hadde sagt hun var fra, men det var ingen
som kunde si ham hvor det lå.
Om søndagen skulde én gå op til prinsen med
håndklæ.
«Å, får jeg lov til å gå op med det,» sa Kari.
«Hvad skal det være til!» sa de andre som var i
kjøkkenet; «du så jo hvordan det gikk sist.»
Kari gav sig ikke, men holdt ved å be til hun
fikk lov, og så løp hun opover trappene, så det
ramlet i trestakken. Prinsen for ut, og da han fikk
se det var Kari, rev han til sig håndklæet og kastet
det like i synet på henne.
«Pakk dig nå, ditt stygge troll!» sa han; «tror
du jeg vil ha et håndklæ som du har tatt i med de
svarte fingrene dine?»
Siden reiste prinsen til kirke, og Kari bad også
om å få gå dit. De spurte hvad hun vilde til kirke
efter, hun som ikke hadde noe annet å ha på sig
enn den trestakken, og som var så svart og fæl.
Men Kari sa, hun syntes at presten var slik en gild
mann til å preke; hun hadde så godt av det han
sa, og så fikk hun da lov til sist. Hun gikk til
berget og banket på, og så kom mannen ut og
gav henne en kjole som var mye gildere enn den
første; den var utsydd med sølv overalt, og det
skinte av den likesom av sølvskogen, og en grusk
hest med sølvbrodert dekken og sølvbigsel fikk
hun også.
Da kongsdatteren kom til kirken, stod kirke
folkene utenfor på bakken ennu; alle så undres
de på hvad hun var for en, og prinsen var straks
på ferde og kom og vilde holde hesten for henne
mens hun steg av. Men hun sprang av og sa at
det hadde han ikke nødig, for hesten var så vel
temmet, at den stod still når hun sa det, og kom
når hun ropte på den. Så gikk de allesammen i
kirken; men det var næsten ingen som hørte efter
det presten sa, for de så for mye på henne, og
prinsen blev enda mer inntatt i henne enn forrige
gang. Da prekenen var slutt, og hun gikk ut av
kirken og skulde sette sig på hesten, kom prinsen
igjen og spurte hvor hun var fra.
«Jeg er fra Håndklæland,» sa kongsdatteren, og
i det samme slapp hun ned ridepisken sin; da så
prinsen bukket og skulde ta den op, sa hun:
«Lyst fore og mørkt bak,
så prinsen ikke ser hvor jeg ri'r hen idag!»
Borte var hun igjen, og prinsen kunde ikke vite
hvor hun var blitt av; han for både vidt og bredt
og spurte efter det landet, som hun hadde sagt
hun var fra; men det var ingen som kunde si
ham hvor det lå, og prinsen måtte da slå sig til
tåls igjen.
Om søndagen skulde én gå op til prinsen med
en kam; Kari bad om å få lov til å gå med den,
men de andre minnet henne om hvordan det hadde
gått sist, og skjente på henne for det hun vilde
vise sig for prinsen, så svart og fæl som hun
var i trestakken sin; men hun holdt ikke op å
be, før de lot henne gå op til prinsen med kammen.
Da hun kom ramlende opover trappene igjen, for
prinsen ut, tok kammen og kastet den efter henne,
og bad hun bare skulde pakke sig.
Siden reiste prinsen til kirken, og Kari bad
også om lov; de spurte igjen hvad hun skulde
der, hun som var så fæl og svart, og som ikke
hadde klær så hun kunde vise sig blandt folk;
prinsen eller noen annen kunde gjerne få se
henne, sa de, så blev både hun og de ulykkelige;
men Kari sa at de hadde nok annet å se efter,
og hun holdt ikke op å be, før hun fikk lov til
å gå.
Nå gikk det like ens som begge de andre gan
gene; hun gikk bort til berget og banket på med
kjeppen, og så kom mannen ut og gav henne en
kjole som var enda mye gildere enn de andre;
den var næsten av bare gull og edelstener, og en
gjæv hest med gullsydd dekken og gullbigsel fikk
hun også.
Da kongsdatteren kom til kirken, stod presten
og almuen på bakken ennu, og ventet på henne.
Prinsen kom løpende og vilde holde hesten, men
hun sprang av og sa: «Nei takk, det trengs ikke,
min hest er så vel temmet, at den står still når
jeg sier det.» Så skyndte de sig i kirken alle
sammen, og presten på prekestolen; men ingen
hørte efter det han sa, for de så for mye på
henne, og undres på hvor hun var fra, og prin
sen var enda mere forelsket enn begge de andre
gangene; han sanset ikke noen ting, men så bare
på henne.
Da prekenen var ute, og kongsdatteren skulde
gå av kirken, hadde prinsen slått ut et kvartel
råtjære i kirkesvalen, for å komme til å hjelpe
henne over. Men hun brydde sig ikke om det,
satte foten midt ut i tjæren og sprang over; så
blev den ene gullskoen sittende igjen, og da hun
hadde satt sig på hesten, kom prinsen farende ut
av kirken og spurte hvor hun var fra.
«Fra Kammeland,» sa Kari. Men da prinsen
vilde rekke henne gullskoen, sa hun:
«Lyst fore og mørkt bak,
så prinsen ikke ser hvor jeg ri'r hen idag!»
Prinsen kunde da ikke vite hvor det hadde blitt
av henne denne gangen heller, og så for han i
langsommelig tid omkring i verden og spurte efter
Kammeland; men da ingen kunde si ham hvor det
var, lot han kunngjøre, at den som kunde passe
gullskoen, vilde han gifte sig med. Det kom da
sammen både vakre og stygge fra alle kanter; men
det var ingen som hadde så liten fot at hun kunde
få på gullskoen. Langt om lenge kom den slemme
stemoren til Kari Trestakk med datter si også, og
henne passet skoen til; men stygg var hun, og så
lei så hun ut, at prinsen nødig gjorde det han
hadde lovt. Likevel blev det laget til bryllups, og
hun blev pyntet til brud, men da de red til kirken,
så satt det en liten fugl i et tre og sang:

Et stykke, av en hæl
og et stykke av en tå;
Kari Trestakkens sko
er full av blod!"

Og da de så efter, hadde fuglen sagt sant, for
blodet sildret ut av skoen. Så måtte alle tjenest
jentene og alle de kvinnfolk som på slottet var,
frem og prøve på sig skoen, men det var ingen
den vilde passe.
«Men hvor er Kari Trestakk da?» spurte prin
sen, da alle de andre hadde prøvd, for han skjønte
fuglesang, og kom vel i hug det fuglen hadde
sagt.
«Å, hun da!» sa de andre; «det kan aldri nytte
hun kommer frem, for hun har føtter som en
gamp.»
«Kan være,» sa prinsen, «men siden alle de
andre har prøvd, så kan Kari også.»
«Kari!» ropte han ut gjennem døren, og Kari
kom opover trappene, og det ramlet i trestakken,
som det var et helt regiment dragoner som kom
farendes.
«Nå skal du passe gullskoen og bli prinsesse,
du og,» sa de andre jentene, og lo og gjorde narr
av henne.
Kari tok op skoen og satte foten i den så lett
hun vilde, kastet trestakken av sig, og så stod
hun der med gullkjolen på, så det skinte av henne,
og på den andre foten hadde hun maken til gull
skoen. Prinsen kjente henne straks, og blev så
glad at han gikk bent bort og tok henne om livet
og kysset henne; og da han fikk høre hun var
kongsdatter, blev han enda gladere, og så blev det
bryllup.
Snipp snapp snute, så er eventyret ute.

