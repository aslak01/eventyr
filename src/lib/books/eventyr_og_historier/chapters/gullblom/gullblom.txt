Gullblom.

I tyve år levde Trolljo og konen hans på fjellet i herlighet
og glede. Og barnet deres vokste op og blev til den vakreste
jente du skulde se. Gullblom kalte de henne; for når solen
skjen på håret hennes, var det som gull så blankt; men om
kvelden, når varmen lekte, var det som kobber så rødt, og ølne
hadde hun som svarte natten. Troll hadde hun aldri sett og
ikke stort til mennesker heller, andre enn far sin og mor si;
for det er vondt om folk på fjell, må vite.
Så var det en dag Gullblom satt i den åpne budøren med
bundingen sin. Rett som hun satt, hørte hun det rope i øst:
„Gullblom, vil du ha mig, svar nei eller ja!“
„Vil ingen ha!“ svarte Gullblom så det sang over viddene.
„Ha, ha, ha!“ svarte det i Sølenfjell, og duren fra Nekfallet
hørtes innimellem.
Så satte hun sig til å binde på husuen sin igjen. Men ikke
før hadde hun fått bundingsstikken full, så ropte det i nord;
„Gullblom, Gullblom, vil du ha mig, du?“
„Har en annen i hu!“ svarte Gullblom, så det klang over
viddene.
„Hu, hu, hu!“ svarte det som gråt og sorg i Trondfjell langt
mot nord.
Så satte hun sig til å binde på husuen sin igjen. Men ikke
før hadde hun fått bundingsstikken full, så ropte det i vest:
„Gullblom, vil du ha mig, du trollfagre mø?“
„Før vil jeg dø,“ svarte Gullblom, så det sang og klang
over viddene.
„Dø —svarte det fra Rondane langt borte. Så gikk Gullblom
inn og fortalte far sin dette.
„Meget rart kan hendes på fjellet," sa han, han skjønte hvad
frierskap han hadde fått.
Så går han midt ut på fjellet og roper:
Trollpakk, trollpakk, kom sjøl, vil I fri!“
„Har ikke tid,“ svarte det i øst. Det var Sølentrollet, som
satt under Nekfallet med jekselen sin.
„Har ikke tid, “ svarte det i nord. Det var Trondtrollet som
satt og blødde neseblod ennu.
„Har ikke tid,“ tordnet det i stillheten langt, langt borte.
Det var Rondetrollet, som satt med den ene foten i Atnesjøen
og den andre i Savalen og ventet på at solen skulde gå op i
vest og gå ned i øst.
„ Da får I aldri dotter mi, “ svarte Trolljo, han gikk inn i bua igjen.
En fjorten dagers tid efterat dette var hendt, blev der en
flom over alle daler, så stor at slikt hadde ingen sett i manns
minne, og til slutt blev den så overlags, at når presten skulde
preke, måtte han stå på kirkespiret, og når klokkeren skulde si
amen, måtte han krype op på akslene til presten.
Og rundt om satt folk i båtene med salmebøker og hørte på.
Og folket i dalene sendte bud til kongen sin, han som skulde
være herre over alt som lever, og spurte, hvad dette var for
slag. Men kongen skjønte det ikke. Og så sendte han prinsen
sin enkom op på ville fjellet for å spørre Trolljo hvad det skulde
være for slag.
„Skal sjå efter," sa Trolljo.
Så gikk han midt op på høieste akshaugen. Å jo, da fikk
han nok se hvad det var som var skyld i den ustyggelige flommen.
For der satt Sølentrollet og Trondtrollet og Rondetrollet hver
på sin haug og gråt, så det silte over alle fjell.
„Hvad remjer I for?“ skrek Trolljo.
„ Dotter di vil ikke ha oss,“ svarte trollene og drev på og gråt.
„Er det noget å remje for, det da, lange og voksne som I er,“
sier Trolljo. Så går han ned av fjellet igjen og forteller
prinsen at derfor er det flom, fordi trollene ikke kan få dotter hans.
„Nei, før skal hele syndens flod gå over verden en gang til og
det både i år og dag, før trollene skal få dotter di,“ sa
prinsen, han så blidt på Gullblom. Der med drog han til dals
igjen. Men hun blev både rød og blek for det stakk
til i hjertet hennes med noget hun aldri hadde kjent før. Og hun
blev sittende og stirre bort over fjellet efter prinsen
hele halve dagen. Fjorten dager efter at
dette var hendt, kom der et forferdelig tordenvær. Trolljo og
kvinnfolkene hans satt inne i bua og bøtte fiskegarn.
Rett som det var kom der et blink så berget brast, og et
brak så jorden mest kunde forgå. Og ned igjennem ljoren stakk
tre digre troll nesene sine inn.
„Hvem er det nu igjen da?“ spurte Trolljo.
„Friere til dotter di,“ tordnet det derute.
„ Kunde mest tenke det, “ sa Trolljo, han tok på sig helge
trøien sin og gikk ut.
Men ute stod de alle tre, Sølentrollet med et kjaketørklæ
og en tannverk så diger som halve Kverninghøgda, Trondtrollet
så fillet og fæl at klærne laset og slang om ryggbenene på ham,
og Rondetrollet så gammel og skjelven at en ikke kunde skjelne
riktig hvor han stod.
Da begynte Trolljo å le, så han stod både i kors og i krok
bortover.
„Er det høvelige friere slikt?“ sa han; han så op efter dem
og ned efter dem og var svare så stor på det.
Men da kan du tro de blev arge, trollene.
„Jeg skal bergta dotter di!“ sier Sølentrollet. Det er så sint
at fjell skjelver.
„Det kan du ikke,“ svarer Trolljo; „for henne har Gud signet. “
„Au!“ skrek trollet
tannverken tok det, så det blev både
grått og blått over hele ansiktet.
„Ja, så tar jeg konen din! “ roper Trondtrollet, det er så
eitrende sint at haugene begynner å gå som bauker i storm.
„Det tør du ikke, for henne har jeg kastet stål over,“ svarer
Trolljo.
„Au!“ skrek Trondtrollet, bukserne datt av det.
„Så
slår
jeg
dig
ihjel!“ skriker Rondetrollet, det
skjelver slik av sinne at en mest ikke kan se det.
Trolljo til å skygge med hånden over øinene og stirre både
i øst og vest.
„Det skulde vel ingen ha sett noget likt til Rondanetrollet
heromkring?“ sa han. „De sier han skal være her; men jeg kan
ikke se nogen fæler efter ham.“
„Au!“ skrek Rondetrollet, det datt ende ned så det sang i
bakken, og der blev det liggende og frese med den tannløse
munnen sin.
Da stakk Trolljo hendene i bukselommen, skrevet ut med
benene og spyttet langt bortover fjellet:
„ Slik er det, når en vil slåss med den som husbond er,“
sa han.
Da blev trollene så mjuke og spake og gav sig til å jamre
og bære sig, og det var slik sorg på dem fordi Gullblom ikke
vilde ha dem, at de lå som en diger svart klump borte på fjell
vidden.
For det er så, må vite, at om menneskene ikke vil ha
trollene lengere, så er det snart slutt med alt det slag som
troll heter.
bauker: bølger.
Og så spurte de Trolljo så vakkert, hvad de skulde gjøre for
å få dotter hans.
„Få menneskesinn og menneskesans," svarer Trolljo.
„Ja, den som det hadde," sa trollene; „for det er svært
vondt for det slaget i den siste tid," sier de.
„Ja, nu skal 1 få et godt råd,“ sa Trolljo, „og det skal bli
det siste, og det skal I følge!"
„Nevn det!" ropte alle tre trollene på en gang
„Jo,“ sier Jo. „Nu skal I gå hjem og sette dere, hver på
sitt fjell, og der skal I sitte til vind og vær har slitt trollskabe
lonen av dere. Da får I menneskesinn og menneskesans,"
sier han.
„Takk for godt råd; det skal vi melde grannene våre,“ sa
alle trollene og drog som forferdelige uvær inn over viddene.
Men sent om kvelden hørte Trolljo et stort gny og dunder
fra fjellene både nær fjern. Det var trollene i hele Norges land,
som satte sig hver på sin haug.
Og da det vel var blitt mørkt og stilt, ropte det fra Sølenfjell:
„ Vente!“ ropte det.
„Vente!
Vente!“ svarte det fra Trondfjell og Rondane.
„Vente!“ tordnet det i stillheten langt borte. Der satt trollene
og ventet på å få menneskesinn og menneskesans, så folk kunde
forstå dem. Og der kan du se dem ennu.
Av somme en arm, av somme et ansikt, av nogen bare en
bred rygg og en skalle igjen. Alle sitter de og venter på at
vind og vær skal slite trollskabelonen av dem.
Men Gullblom står i godvær på fjellet og stirrer efter prinsen
som er herre over alt som lever. Og en gang kommer han,
vær trygg på det.
Mer er ikke å fortelle om Trolljo og Gullblom, dotter hans.

