Gutten som døivet trollet.

Det var en gang et troll, som bodde i et digert bergras
langt, langt nord på fjellet. Øde var der for folk vidt omkring,
og trollet kom ikke frem til dagsens lys mer enn en gang hvert
hundre år.
Leve gjorde det av fjells marg, og i nordenvind og skodde
gikk det klædt. Sterkt var det som selve tordenen og framifrå
i forstand for troll å være.
Så var det en dag at fjellets store hundreårsklokke skulde
til å slå, og frem ruslet trollet av berghullet sitt og satte sig
på en sten for å se utover verden.
Rett som det satt og funderte, kom der en liten gutt gående
nedi lien. Stav hadde han i hånd og en diger skreppe på ryggen.
Og trallet og sang gjorde han, så alt omkring ham undret
sig og lydde.
„Hvad skal den som liten er da,“ spurte trollet og gjorde
sig så mjuk og blid i rosten.
„Ut og lete efter min overmann,“ svarte gutten.
„Det samme har nu jeg gjort i mange hundre år; men tror
du jeg finner ham da?“ sa trollet.
Gutten kastet stav og skreppe, satte begge hendene i siden
og så på trollet.
„Her skal du finne ham,“ sa han.
Men da begynte trollet å le;
i førstningen smått og still
ferdig, bare såvidt fjellene skalv; men så blev det mer og mer,
så tordenen braket og kampestein dundret ned over liene, og
til slutt satt det tvekroket med nesen i villen sky og holdt sig
på knærne og lo så det revnet langt op over ørene og sjøer
rant av øinene på det.
„Hvad er du for en, du da?“ spurte det til slutt, så ned på
gutten og flirte.
„Jeg er menneske, jeg,“ svarte gutten.
„Nei nei nei! Så det er igjen av det slaget ennu da, du,“
sier trollet, gjesper og setter sig.
„Å, jeg tenker nok du snart skal få se merker efter
dem, jeg,“ svarte gutten, han satte sig, han også. „Men
da fikk vi slå følge og være gode venner og vel forlikte,"
sier han.
Jo, det kunde nok gå an, mente trollet, og så la de i vei
da, begge to, bortover fjellet med stav i hånd og skreppe på
rygg, for å lete efter mennesker.
Da de hadde gått en stund, kom de op på et høit fjell. Og
trollet til å stirre og glo med de digre øinene sine, snart på
den ene siden av nesen, snart på den andre.
„Ser du noget?“ spør gutten.
„Nei, nu har jeg faret over hele Jotunheimen og hele Dovre
fjell med, men ikke har jeg sett likt til det som kunde kalles
merke efter mennesker, lel,“ sier trollet og setter sig.
„Det kommer av at*du er nærsynt, det,“ svarer gutten, han
tar frem en liten rund strut av skreppen sin, trekker den ut,
så den blir hele halve alenen lang, og begynner å kikke og
kikke bortover fjellet.
„Hvad gjør du for slag?“ spør trollet,
„Tøier ut nesen min,“ svarer gutten. „For det lenger nesen
er, det lenger blir synet med,“ sier han.
„Ser du noget nu da?“ spør trollet, det står og gaper og
glaner på gutten.
„Ja visst ser jeg,“ svarer gutten. „Der lengst i øst like ved
landskillet går en stripe, smal som en tråd. Det er menneske
vei, det,“ sier gutten, han skyver kikkerten sin i hop og stikker
den ned i skreppen igjen.
„Nei skulde du tro så ille da?“ sier trollet.
„Se efter selv,“ svarer gutten.
Og trollet til å tøie og dra i nesen sin, så den blev hele halve
milen lang; men ikke så det likere for det, kan en vite.
„Du må nok næsten være min overmann i synsveien like
vel, du,“ sier trollet, det står der med den lange nesen og kan
ikke få den kortere.
„Ja, men så har du det igjen i neseveien, du,“ svarer gutten.
Og dermed så ruslet de bortover fjellet igjen, for å finne den
menneskeveien gutten hadde sett.
Jo,, da de hadde gått både vel og vidt, nådde de langt om
lenge frem.
„Her er veien, og sterk er den; for den er av bare skyre
jernet, “ sa gutten
det var jernbanelinjen må vite. „Men for
tere får du gå, skal vi nå frem før sol går ned.“
„Fort skal bli, “ svarte trollet, satte sig på en haug og tok
op skreppen sin.
„Ser du dem, du,“ sa det og holdt syvmilsstøvlene frem.
„Å, vel farer du fort," svarte gutten; „men her skal du nu finne
din overmann likevel, bare du vil vente til den kommer, hesten
min.“
Jo, trollet skulde nok vente, det var ingen fare med det.
Og så satte de sig hver på sin sten, tok op nisten sin og åt
sig gode og mette.
Rett som det var, hørte de det pipe langt i nord.
„Nu får vi lage oss i stand, for nu knegger hesten min,“ sa
gutten til trollet. Og ikke før hadde de fått igjen skreppene
sine, så kom der et underlig dyr strevende og pustende frem
over fjellet og stanset like foran gutten og trollet. Og ikke var
det hest, og ikke var det vogn, og enda var det både hest og vogn.
„Det var en underlig gamp," sa trollet; „og lenge kan han
ikke orke for han peser og bærer sig, så røde emen står
ut av neseborene på ham."
„Vi får prøve," sa gutten og hoppet oppå.
Men da kan du tro det blev kappkuting bortover alle fjell!
Trollet i vei med de digre syvmilsstøvlene sine, så kampe
stein spratt og sjøer skvatt og jorden den skalv, der det drog
frem; men gutten lunket lunt og stilt efter med hesten sin.
Slik gikk det en halv times tid bortover vidden, trollet først
og gutten efter; men så satte gutten dampen på, og så pep han;
„Huiii—huj“ så det skar over alle haugene.
Da bar det i vei. Gnistene sprutet og stemplene slo, og
frem drog det, så småskogen bølget som aker i storm og fjel
lene gikk som blink forbi.
„Hurra, nu skal du få lette på laddene dine,“ ropte gutten,
han for op på siden av trollet.
„Full fart, “ skrek han og trakk luen ned over ørene. Og
hesten hans dampet og pustet og brant, og hjulene gikk som
snurrende lynild, og frem kom han, som om du drog en strek
bortover fjellet. Men da han snudde sig for å dra pusten, så
han trollet som en liten svart prikk som gikk bakover og bak
over den gale veien. Da stanset han.
Om et par timer eller så fikk han se trollet komme pesende,
så svetten haglet av det, og det kunde næsten ikke få ord for
sig, så andpusten var det.
«Velkommen efter,“ sa gutten, han lå i solbakken og stekte
sig.
„Å, du store verden !“ sa trollet. „For en gamp du har da!“
sa det.
„A, såpass til hjulbone kunde du vel alltid skaffe dig, du
også,“ svarte gutten.
«Kunde vel hende, bare jeg får tiden på mig,“ sa trollet, og
så la det i vei alene bortover fjellet.
Gutten ventet i syv lange og syv brede.
Da kom endelig trollet bærende på fire digre slipestener.
«Nu skal du bar se,“ sier det.
Så laget det til en slipesten for hver fot og en for hver
hånd, og så veivet det i vei bortover bakken.
„Full fart,“ skrek gutten, han hoppet op på ryggen til trollet
og satt der og svingte luen sin.
Men det mer det veivet og det mer det kjeivet, det dårli
gere gikk det, og til slutt stupte trollet på nesen like ned i en
diger grop, og slipestenene i vei, den ene hit og den andre dit
på rull og i tull utover lien.
„Fort og galt,“ sa gutten, han lå på bakken og lo
Men trollet reiste sig og var eitrende sint.
„Ja vel kan det hende du er min overmann i fotlaget, “
skrek det; „men juling skal du nu få like fullt, for her er kraft
og sø både fra land og sjø her, “ sa det, og knyttet nevene og
gav sig til å kaste kampestein høit op i luften og ta dem igjen
med bare fingrene.
Gutten satte sig på en sten, han, og så på, og ikke blunket
han i øinene engang, han, for det.
„Vel er du sterk,“ sa han, „men ikke tror jeg du tør neves
med mig.“
„Din skoplugg!“ sa trollet og så på ham, så det gufset
varmt. „Kom skal jeg knuse dig så små som sand i strand, “
ropte det og rakte neven frem.
„Bare bi til jeg får frem fingrene mine,“ svarte gutten, og
så tok han op av skreppen sin en liten firkantet kasse, og ut av
den tok han to små blanke messingstenger og holdt frem til
trollet.
„Hvad er det for slag?“ spurte trollet og tok imot.
„Fingrene mine,“ svarte gutten. „Og nu kan du klemme til,“
sa han, han trykket på en liten blank knapp inni kassen.
„ Ajajaj!“ skrek trollet. Og da skulde du ha sett. Ikke kunde
det holde, og ikke kunde det slippe. Det sparket og spratt som
en bjørn i en varm myssmørkjel og bøljet og bar sig, så en
kunde se langt ned i røde svelget på det. Og borte i alle berg
gløttet trollene på porten for å se hvad som var på ferde.
Da slo gutten strømmen av.
Trollet datt ende att å bak på bakken og blev sittende,
støttet på hendene og glodde på gutten med vidåpen munn.
„Det var da svare til sterke fingre du har,“ sa det.
»Ja, dette var nu bare veslefingrene det,“ svarte gutten, han
la kassen ned i skreppen sin igjen.
„Men kjære, hvad er det for slags fanteri du setter i fing
rene dine da?“ spør trollet, det sitter og ser på.
„ Elektrisitet, “ svarer gutten
„Ekki—lekki,“ sa trollet —det kunde ikke si elektrisitet.
„Det er da svært hvad folk kan finne på også, da,“ sa det,
og så satte det sig til å spekulere en hel dag på dette; men like klok
blev det.
Ut på kveldsiden reiste det sig op. „Ja det er det samme,"
sa det. „Vel er du kanskje min overmann i nevetaket med;
men ikke er du så jamnsterk over hele kroppen Iel,“ sa det
og brisket sig.
„Får prøve når det trengs," sier gutten; og så ruslet de i
vei bortover fjellene igjen.
Rett som de gikk, fikk de se en lysning langt, langt borte.
„Undrer mig på hvad det er for slag," sa trollet.
„Det er byen det, der hvor alle menneskene bor," svarte
gutten.
Ja, dit syntes trollet det skulde være gildt å komme, og
så spurte det gutten om han visste nogen råd til å skaffe
det dit.
„Skal høre efter, “ sa gutten, og så gikk de opover til en
liten hytte som stod alene midt på ville fjellet. Men fra hytten
gikk der en fin tråd på hvite stolper bortover, så langt øiet
kunde nå.
„Hvad er det for slag?“ spurte trollet og pekte.
«Telefon/ svarte gutten
«Telli—tulli,“ sa trollet, det kunde ikke si telefon.
,Ja, menneskeøre og menneskemunn, da,“ svarte gutten.
«Lenge har jeg levd, og myy har jeg sett; men aldri har
jeg sett ører så lange og trut så bred at de gikk som nål og
tråd bortover alle fjell, “ mente trollet og ristet på hodet.
Gutten svarte ikke, han; gikk bare inn i den lille stuen og
ringte på en liten klokke som stod der; tok så en liten tut som
lå der, og satte bort til øret sitt. Og så ropte han:
«Har dere lossement for et troll en natt eller to?“
Trollet stod utenfor døren og skakket på hodet, snart på den
ene kant, snart på den andre og lydde og funderte, mest som
når en hund hører en flue. «Får du svar?“ spurte det, halvt
redd.
«De sier de har troll nok før,“ svarte gutten.
«Kunde næsten tenke det,“ sa trollet, «Ja, da vet jeg ikke
bedre råd, enn du får spørre ham i Ekeberg, søskenbarnet mitt,
om han kanskje skulde ha et kammers stående. “
«Gjør det selv,“ sier gutten. «Slekt er slekt nærmest.“
«Kan så,“ svarer trollet. «Men da vil jeg bruke min egen
redskap,“ sier det og skotter bort på klokken og tuten til gutten.
Dermed så rusler det avsted innover viddene.
Gutten lå i den vesle hytten om natten, og tidlig i sol
renningen stod han op. Da fikk han se trollet komme stigende
nede i lien med et kvernjul, som det hadde tatt fra en av jette
kvernene sine. Hjulet hadde det skjeftet på et digert mastetre,
og med alt dette kom det dragende opover.
«Nu skal du bare høre,“ sier det.
Så setter det begge hendene for munnen og roper sydover:
«Tore i Ekeberg, har du lossement for slekten din?“
Setter så kvernhjulet for øret og lyer.
«Hører du noget?“ spør gutten.
Da roper
himmel

trollet

annen

gang så det

svartner

over all

„Tore i Ekeberg, har du lossement for slekten din?“
Men ikke får det svar for det.
Så roper det tredje gang i tordnende sinne med kvernhjulet
for øret og mastetreet ende til værs:
„Tore i Ekeberg! Har du lossement for slekten din?“
Da slo toren og drev til mastetreet, så kvernhjulet sprakk
og trollet stupte grue i bakken.
„ Hørte du noget nu da?“ spurte gutten
„Vel fikk jeg svar, og det var påkar; men ikke vet jeg,
om det var ja eller nei,“ svarte trollet, det krek sig op
igjen.
„Ja, ja, så får vi gå på måfå da,“- sa gutten. Og dermed
ruslet de i vei sydover mot menneskebyen.
Da de hadde gått en stund, kom de til en uskaftelig diger
bergport, som var stengt.
„Bi så skal jeg kaste av den porten, jeg, “ sa trollet, hugg
én klo i bakken og én i berghellene øverst oppe og løftet, så
det braket i fjellene. Men alt det løftet og alt det slet
berg
porten den' stod, den.
„Unda her, smågutt, så jeg får tak med langfingeren min,“
sa gutten. Dermed så tok han en liten ting med en lang tråd
i og la under berghellen, tendte varme på tråden og gikk
unda.
„Hvad er det for slag?“ spurte trollet, det satte den lange
nesen sin borti og snuste.
Med det samme hørtes der et smell! Og bergporten til
himmels, så stenspruten stod. Men da gutten skulde se efter
trollet, lå det på ryggen langt borte i en myr og spriklet med
benene i været.
Da gutten kom bort til det, hadde det så vidt fått kreket
sig op igjen og satt på bakken og gråt. „Nei nu er menne-
skene blitt slik, at det ikke nytter å være troll lenger, “
sa det.
„Men i all verdsens navn, hvad er det for fanteri du har i
fingrene dine, du da?“ spurte det, det hikstet og tørket sig.
„Dynamitt," svarte gutten.
„Ditt og mitt,“ sa trollet. „Ja, var det ikke det jeg tenkte;
for alltid blir det leven, når en rører ved det.“
Og så ruslet de videre sydover.
Før de visste ordet av, stod de på selve Ekeberg. Kveld
var det blitt, og ingenting så de; bare en underlig tung dur
dirret over alle fjell.
„Hvad er det for slag, du?“ spurte trollet, det tok gutten
i hånden, og han kjente det skalv over hele kroppen.
„Byen, der alle menneskene bor,“ sa gutten.
Med det samme tendtes alle lys. Og det kimte i klokker
og glitret fra spir, og det hvelvet av broer og hus og slott, og
duren steg av den store by som en veldig tone høit over fjellene.
„Ånei, ånei da!“ sa trollet, det tok sig med begge hender
til hodet og begynte å gråte
„Hvad feiler det dig?“ spurte gutten
„Vet ikke, vet ikke!“ svarte trollet, det vugget og vugget,
og tårene rant.
„Jeg skal si dig hvad det er som feiler dig, jeg, “ sa gutten.
„Hvad er det som feiler mig da?“ spurte trollet.
„Vett,“ svarte gutten.
„Vett! Hvad er det for slag du?“ spurte trollet, det skalv
i målet og så på ham med store, dumme, sorgfulle øine.
„Å, det er vel noget du aldri får vett på det, “ svarte gut
ten, han kjente det så underlig, han også.
Men da han skulde se efter trollet, så han det gå, kroket
og ensomt, nedover fjellene.
„Troll, hvor skal du hen?“ ropte han efter det.
„Gå hematt,“ svarte det som et sukk langt, langt borte.
Og så krop trollet inn i berghullet sitt igjen. Det hadde fun
net sin overmann.
Og fjellets store hundreårsklokke slo nitten slag.

