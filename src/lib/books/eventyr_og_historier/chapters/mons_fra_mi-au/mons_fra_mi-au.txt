Mons fra Mi-au.

(En regle).

Det var engang en gård som het Mi-au og på den gården stod
der et hus, og ved det huset lå der en have, og i den
haven vokste et tre, og under det treet satt der en katt.
Og den satt så sur og så still og så stur, knep øinene sammen mot solen og gren, for den hadde så tungt for å leve.

„Kvorr! Kvorr! Hvad sorger du for?“ spurte en spurv,
den satt høit oppe på mønet og kjente sig sikker.

„Miau!
Det er slemt å ha gård,
når det er så dårlige år!
Miau!“

svarte katten.

„Pitt! pitt! Du har hus fritt!“ sa spurven.

„Miau!
Men det er slemt å ha hus,
når det er så vondt for mus!
Miau!“

svarte katten.

„Du har hage med tre;
det er ikke alle som har det,“

sa spurven.

„Miau!
Men det er slemt å ha hage,
når alle skal ligge og gnage,
og det er vondt å ha tre,
når en aldri får ha det i fred.
Miau!“

svarte katten.

"Kvorr! kvorr!
Det er slemt å være katt,
når en aldri får nogen fatt!
God natt! “

sa spurven og så fløi den.

Men katten knep øinene sammen igjen og satte sig til å
sture i solskinnet. For den hadde så vondt for å leve.
Rett som den satt kom der en humle surrende.
„Det er synd at ikke nogen vet om det; men Gud bevare
min munn!“ sa humlen og krøp inn i en blomst, blev traktert
og gikk ut igjen.
„Det er synd at ikke nogen vet om det!“ sa den og krøp
inn i en annen blomst, blev traktert og krøp ut igjen.
„Det er synd, er stor übotelig synd, at ikke nogen vet om
det! Men Gud bevare min munn!“
Slik fløi den fra blomst til blomst og fortalte og blev traktert
overalt, før den gikk.
„Aa den sladderen, den sladderen!" mol Mons fra Mi-au,
han satt og spisset ørene og var så sur fordi han ingenting fikk
høre.
Men da humlen kom like borttil slo den labben i den som
et lyn.
„Vil du la mig være, vil du la mig være?“ sirret humlen
under labben på katten
og så stakk den.
„Miau!“ skrek katten og slapp som den hadde brent sig
„Det var det verste! Det skal jeg fare langt bort og for
telle," sa humlen; den seilte avsted som en sort prikk, høit over
trærne, op i luften og blev borte.

„Au, au!
Klore går nok an, men stikke!
Isj da!
slikt no gjør jeg ikke!
Au!“

sa katten, den satt og livet og løftet på den hovne labben sin

Rett som den satt, kom der en høne snikende gjennem en
åpning i gjerdet. Den strakte halsen hit —og trakk den i sig
igjen, strakte den dit
og trakk den i sig igjen.

„Humlen er slem til å stikke og lyve,
men det verste av alt hvad jeg vet, det er tyve.
Miau!“

tenkte katten, men den satt huggende still og så på hønen.

Hønen satte først én fot forsiktig frem, så den andre, pluk
ket et frø, la hodet på skakke og smakte:
„Godt!“ sa den.
Men så fikk den se katten
„Gakk!“ sa hønen.
„Gakk sjøl!“ svarte katten. „Du kunde gjøre som jeg og la
andre i fred,“ sa den.
„Å —å
jeg vet ikke hvad jeg skal si om det,“ svarte
hønen.
Katten reiste på sig. „Kom hit og sitt,“ sa den.
„Takk, takk, takk
nei mange tusen takk,“ sa hønen og
fløi op på skigarden.
Katten var efter den.
„Å du store verden, så folk er troløse,“ skrek hønen og fløi
og flakset fra skigarden og like ned til fjøset.
„Miau!“ sa katten. Den satt på skigarden og så efter hønen.
Så hoppet den ned igjen, gikk langsomt bort under treet
og løftet og strakte forsiktig på hver labb for ikke å skidne
sig til.
„Feil har jeg nok av, folk kan så si;
men rapse og stjele,
den feil er jeg fri!
Miau!“
sa katten.
Dermed lukket den øinene, ristet på hodet og tenkte på
hønen, som var så troløs, at den vilde stjele på Mi-au. Og så
syntes den den hadde så tungt for å leve.
Rett som det var, fikk den se en mus sitte og knapre og
gnage på et potetskall borte ved husmuren.
„M! Synd på den som liten er!" sa katten. Og musen kom
svinsende hit og svansende dit og tenkte bare på potet.
Og katten satt still og knep øinene sammen; for det var så
søtt å være i fristelse.
Men da musen kom ganske nær, slo den kloen i.
„Du har en skrott og jeg har en maga;
da får en tro, det er så laga,"
sa katten.
„Bi! bi! bi! bi! bi!" pep musen.
„Miau da! Gjerne det," sa katten. Den var så god av sig.
Og så slapp den musen.
Men da den vel hadde sloppet, syntes den det var så synd
på den skamferte musen at den skulde leve, og så slo den
kloen i den igjen.
„Spar! spar!" skrek musen.
„Miau!
Jeg sparer flere jeg enn mangen!
Jeg dreper bare en om gangen!"
svarte katten, og så åt den musen.
Men da sa ikke musen mere.
Og så gikk katten bortunder treet igjen og satte sig og syntes det var så tungt å leve. For det var så mange små mus
som hadde det vondt i verden. Og den slikket sig om munnen
for å holde sig ren; for ren må en holde sig
det er en
grunnregel for alle rovdyr.
Men utenfor skigarden stod der en grisenoe, og ved siden
av den stod en fet gris og tenkte.
„Hm!“ sa grisen.
„Miau! Du tenker nok på det samme som jeg, du," sa
katten.
„Jah!“ sa grisen.
„Vet du hvad jeg tenker da?" spurte katten,
„Hm
nei!“ sa grisen.
„Mjo-oh!“ sa katten. „Hvem er det folk plager, så de mest
kan forgås ? “
„Oss!“ sa grisen og skrubbet og skuret sig mot skigarden.
„Miau!“ sa katten. „Men når andre gjør galt, hvem er det som
får li ?“
„O-ui!“ sa grisen.
„Ja-ah! Er det ikke for galt. Hvad skal enden bli! “ skrek
katten og begynte å gå og gå frem og tilbake som om den
hadde fått tannverk.
„Nåh, nåh, nåh, nåh, nåh! Rolig! rolig!“ sa grisen,
„Miau!“
sa katten
Og så satte den sig til å murre og male og syntes det var
bedre å leve; for nu hadde den fundet en venn på
Mi-au.

